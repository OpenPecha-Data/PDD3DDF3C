yaṅ skal ba mñam pa źes bya ba ’di ci źe na |

skal mñam sems can ’dra ba’o ||

skal ba mñam pa ñid (2) ces bya ba’i rdzas ni sems can rnams kyi ’dra ba yin te | bstan bcos
las ni ’di’i miṅ ris mthun pa źes ’byuṅ ṅo ||de yaṅ tha dad pa ma yin pa daṅ | tha dad pa
ste | tha dad pa ma yin pa ni | sems can thams cad sems can du skal ba mñam pa ste |thams
cad la yaṅ sems (3) can re re yod pa’i phyir ro ||tha dad pa ni sems can de dag ñid khams
daṅ sa daṅ ’gro ba daṅ | skye gnas daṅ | rigs daṅ | pho daṅ | mo daṅ | dge bsñen daṅ | dge
sloṅ daṅ | slob pa daṅ | mi slob pa la sogs pa’i bye brag gis so sor ṅes pa’o ||chos kyi
skal ba mñam (4) pa ni phuṅ po daṅ skye mched daṅ khams kyi sgo nas so || gal te skal pa
mñam pa źes bya ba’i rdzas khyad par med pa źig med na phan tshun khyad par tha dad pa’i sems
can rnams la bye brag med par sems can źes bya ba’i blo ’jug pa daṅ | ’dogs par yaṅ mi
’gyur te |phuṅ po la sogs (5) pa’i blo daṅ ’dogs pa dag la yaṅ de bźin du sbyor bar bya’o
||’chi ’pho bar yaṅ ’gyur źiṅ skye bar yaṅ ’gyur la | sems can gyi skal ba mñam pa ñid ’dor
par yaṅ mi ’gyur thob par yaṅ mi ’gyur pa yod dam źe na |mu bźi ste | mu daṅ po ni gaṅ
nas ’chi ’pho ba de ñid du (6) skye ba na’o ||gñis pa ni ṅes pa la ’jug pa na ste |de ni sems
can gyi skal ba mñam pa ñid ’dor źiṅ | ’phags pa’i skal ba mñam pa ñid ’thob bo|| gsum
pa ni ’gro ba ’pho ba las so || bźi pa ni rnam pa de dag ma gtogs pa’o ||

gal te so so’i skye bo’i skal ba mñam pa (7) ñid ces bya ba’i rdzas śig yod na go so so’i skye
bo ñid kyis ci źig bya ste |mi’i skal pa mñam pa las ni mi ñid gud na brtag tu med do ||’jig
rten gyis ni skal ba mñam pa ñid gzugs can ma yin pa’i phyir mi mthoṅ ba ñid la | ’di
śes rab kyis kyaṅ yoṅs su mi chod mod kyi | (74b1) sems can rnams kyi rigs tha mi dad pa
yaṅ khoṅ du chud do || de yod du chug na yaṅ de las ji lta bu źig byed |gźan yaṅ sems can
ma yin pa’i skal ba mñam pa ñid kyaṅ ci’i phyir mi ’dod de ||s’a lu daṅ | nas daṅ | mon sran
sde’u daṅ | mon sran gre’u daṅ | aa (2) mra daṅ | śiṅ pa nas daṅ | lcags daṅ | gser la
sogs pa rnams raṅ gi rigs ’dra ba’i phyir ro || skal pa mñam pa phan tshun tha dad pa de
dag kyaṅ ji ltar bye brag med par skal ba mñam pa ñid du ’dogs par byed |de lta na ni bye
brag pa rnams kyis gsal pa byas pa (3) yin te |de dag gi grub pa’i mtha’ ni spyi źes bya ba’i
dṅos po źig yod de |des na rnam pa mi ’dra ba rnams la yaṅ śes pa mtshuṅs pa skye’o źes
bya ba ’di yin no ||de dag gcig yin yaṅ du ma la ’jug pa ’di ni de dag gi khyad par yin
no ||bye brag tu smra ba rnams na re gal (4) te gsal bar byas kyaṅ ruṅ |gal te gsal bar ma
byas kyaṅ ruṅ ste | mdo las ’byuṅ ba’i phyir skal ba mñam pa ni yod pa kho na ste | bcom
ldan ’das kyis kyaṅ brgya la mi rnams daṅ skal ba mñam pa ’di lta bu ñid du ’oṅ na źes gsuṅs
so źes zer ro ||de skad gsuṅs mod (5) kyi rdzas gźan no źes ni ma gsuṅs so || ’o na ci
źe na |gaṅ dag la mi la sogs par ’dogs pa’i ’du byed de lta bur gyur pa de dag kho nar zad
de | s’a lu la sogs pa’i skal ba mñam pa daṅ ’dra’o ||de skad du ni mi brjod do ||

yaṅ ’du śes med pa pa źes bya ba ’di ci źe na |

(6) ’du śes med pa pa ’du śes ||med par sems daṅ sems byuṅ rnams || ’gog pa’o ||

’du śes med pa’i lha rnams kyi naṅ du skye ba dag gi sems daṅ sems las byuṅ ba rnams ’gog pa
gaṅ yin pa de ni ’du śes med pa pa źes bya ba’i rdzas yin te | gaṅ gis ma ’oṅs (7) pa’i dus
kyi sems daṅ sems las byuṅ ba rnams dus gźan gyi bar dukluṅ gi chu ’gog pa bźin du ’gog
ciṅ skyer mi ster ba’o ||de yaṅ gcig tu

rnam par smin ||

gaṅ gi rnam par smin pa yin źe na | ’du śes med pa’i sñoms par ’jug pa’i yin no || gaṅ dag na
’du śes (75a1) med pa’i sems can rnams ’khod pa’i sems can de dag gaṅ źe na |

de ’bras che’aṅ |

gaṅ dag gi phyogs gcig na sems can ’du śes med pa kha cig ’khod pa’i lha de dag ni ’bras bu
che ba źes bya ba yin te | bsam gtan khyad par can bźin no ||ci de dag (2) nam yaṅ ’du śes
can du mi ’gyur ram źe na | skye ba’i dus daṅ ’chi ’phos pa’i dus na ’gyur te |mdo las |
sems can de dag dus riṅ mo źig tu ’dug ste | ’du śes skyes nas gnas de nas ’chi ’pho bar ’gyur
ro źes ’byuṅ ṅo ||de dag kyaṅ yun riṅ por gñid kyis log pa (3) las saṅs pa bźin du de
nas śi ’phos nas sṅon gyi sñoms par ’jug pa’i ’du byed yoṅs su zad pa’i phyir daṅ |sṅon med
pa ma bsags pa’i phyir mda’ ’phaṅs pa śugs zad pa dag sa la ltuṅ ba bźin du ’dod pa’i khams
su skye bar ’gyur te | gźan du ni ma yin no ||gaṅ źig (4) der skye bar ’gyur ba de la
ni gdon mi za bar ’dod pa na spyod pa’i lan graṅs gźan la myoṅ bar ’gyur ba’i las yod de
|dper na byaṅ gi sgra mi sñan pa rnams kyi lhar skye ba myoṅ bar ’gyur ba bźin no |

yaṅ | sñoms ’jug dag ces gaṅ bśad pa || sñoms par ’jug pa de dag gaṅ (5) yin źe na |’du śes
med pa’i sñoms par ’jug pa daṅ | ’gog pa’i sñoms par ’jug pa’o ||’du śes med pa’i sñoms par
’jug pa ’di ci źe na |ji ltar sems daṅ sems las byuṅ ba rnams ’gog pa la ’du śes med pa
par bśad pa |

de bźin ’du śes med (6) sñoms ’jug |

’du śes med pa rnams kyi sñoms par ’jug pa’am ’du śes med pa can yin pas ’du śes med pa’i sñoms
par ’jug pa ste |de yaṅ sems daṅ sems las byuṅ ba rnams kyi ’gog pa yin no ||de bźin źes
bya ba’i sgras ni de tsam źig mthun par ’don (7) to || sñoms par ’jug pa de ni

bsam gtan tha mar |

bsam gtan tha ma ni bźi pa ste | de ni der gtogs pa yin gyis gźan pa ni ma yin no | ci’i phyir
’di la sñoms par ’jug ce na |

’byuṅ ’dod pas |

’di la ṅes par ’byuṅ bar sems te | de’i phyir thar par ’dod (75b1) pas sñoms par ’jug go ||’du
śes med pa pa ni rnam par smin pa yin pa’i phyir luṅ du ma bstan pa źes bya bar grub bo
||’di ni

dge ba’o ||

’du śes med pa’i sñoms par ’jug pa ni dge ba kho na yin no || de’i rnam par smin pa ni ’du śes
med pa’i sems can (2) rnams kyi naṅ du phuṅ po lṅa ’grub pa’o || de dge ba yin yaṅ |

skyes nas myoṅ ’gyur ñid |

skyes nas myoṅ bar ’gyur ba kho na yin gyi mthoṅ ba’i chos daṅ lan graṅs gźan la myoṅ bar ’gyur
ba yaṅ ma yin la ma ṅes pa yaṅ ma yin no ||gaṅ źig gis ’di bskyed nas yoṅs su (3) ñams
pa de yaṅ gdon mi za bar yaṅ bskyed nas ’du śes med pa’i sems can rnams kyi naṅ du skye bar
’gyur ro || źes grag go ||de ñid kyi phyir de thob pa ni ṅes pa la mi ’jug go ||de yaṅ
so so’i skye bo kho na’i yin par ’dod kyi |

’phags pa’i ma yin |

’phags pa (4) rnams ni ’di la rnam par ltuṅ ba’i gnas lta bur gzigs pas ’du śes med pa’i sñoms
par mi ’jug giṅes par ’byuṅ ba’i ’du śes can dag ni de la sñoms par ’jug go ||yaṅ ci ’phags
pa bsam gtan bźi pa thob nas bsam gtan bźin du ’di ’das pa daṅ ma (5) ’oṅs pa dag kyaṅ
’thob bam źe na |re źig gźan dag gis kyaṅ mi ’thob po ci’i phyir źe na |’di ni ’dris pa
yin yaṅ mṅon par ’du bya ba chen pos bsgrub par bya ba yin pa’i phyir daṅ | sems med pa pa
yin pa’i phyir ro ||

dus gcig ’thob

dus gcig pa źes bya (6) ba’i tha tshig ste |so sor thar pa’i sdom pa ji lta ba bźin du da ltar
gyi dus pa kho na ’thob po ||skad cig ma gñis pa la sogs par ni ji srid mi gtoṅ bde srid
du thob pa ’das pa daṅ yaṅ ldan pa yin no ||sems med pa pa yin pa’i phyir ma ’oṅs pa ni
mi ’thob po ||

da ni (7) ’gog pa’i sñoms par ’jug pa gaṅ źe na |

’du śes med pa’i sñoms par ’jug pa ji lta bur |’gog pa źes pa’aṅ de bźin ñid || de bźin źes
bya ba’i sgras rnam pa gaṅ źig gzuṅ źe na | sems daṅ sems las byuṅ ba rnams ’gog pa’o źes
bya ba gzuṅ ṅo| |(76a1) ’di’i khyad par ni ’di yin te | ’di

gnas don du |

źi bar gnas pa’i ’du śes sṅon du btaṅ ba’i yid la byed pas ’di la sñoms par ’jug gi |de la ni
ṅes par ’byuṅ ba’i ’du śes sṅon du btaṅ bas so ||yaṅ de ni bsam gtan bźi pa’i sa pa yin
gyi (2) ’di ni |

srid rtse skyes |

’du śes med ’du śes med min skye mched kyi sa pa kho na yin no || ’di ni

dge ba’o ||

dge ba kho na yin te | ñon moṅs pa can yaṅ ma yin la | luṅ du ma bstan pa yaṅ ma yin no || dge
ba yin yaṅ |

gñis su myoṅ ’gyur daṅ ma ṅes ||

skye (3) nas myoṅ bar ’gyur ba daṅ | lan graṅs gźan la myoṅ bar ’gyur ba ste | dus gñis su myoṅ
bar ’gyur ba daṅ |rnam par smin pa’i phyir ma ṅes pa yaṅ yin te |gal te ’dir yoṅs su mya
ṅan las ’da’ bar byed na nam yaṅ rnam par mi smin pa kho nar ’gyur ro || de’i (4) rnam
par smin pa ni srid pa’i rtse mo’i phuṅ po bźi yin no ||de yaṅ gcig tu

’phags pa’i

so so’i skye bo rnams kyis ni ’gog pa’i sñoms par ’jug pa skyed mi nus te | chad pas ’jigs pa’i
phyir daṅ | ’phags pa’i lam gyi stobs kyis bskyed pa’i yaṅ phyir ro || mthoṅ ba’i chos
(5) la mya ṅan las ’das pa ni de la mos pa’i phyir ro ||’phags pa’i yaṅ ’di ni ’dod chags
daṅ bral bas thob par bya ba ma yin te |’o na ji lta bu źe na |

sbyor bas ’thob |

’di ni sbyor bas ’thob par bya ba kho na yin pas | ’das pa yaṅ mi ’thob la ma ’oṅs pa yaṅ mi
’thob ste |de ni (6) sems kyi stobs kyis ’thob pa’i phyir ro ||ci bcom ldan ’das kyi yaṅ
sbyor ba las byuṅ ba yin nam źe na | smras pa | ma yin no || ’o na ji lta bu źe na |

thub pa’i byaṅ chub kyis thob bya ||

saṅs rgyas bcom ldan ’das rnams kyis ni ’di zad pa mkhyen pa daṅ dus mñam du brñes so || (7)
saṅs rgyas rnams kyi ni sbyor ba las byuṅ ba źes bya ba cuṅ zad kyaṅ med de |de dag gi yon
tan ’byor ba mṅon sum du ’gyur ba thams cad ni bźed pa tsam la rag lus pa yin pasde lta
bas na de dag gi thams cad ni | ’dod chags daṅ bral bas brñes pa yin no ||da ni yaṅ bcom ldan
’das (76b1) kyis ’gog pa’i sñoms par ’jug pa ma bskyed na zad pa mkhyen pa’i dus su gñi
ga’i cha las rnam par grol bar ji ltar ’grub ce na |’grub ste | bskyed zin pa bźin du de
la mṅa’ ba’i phyir ro || nub phyogs pa dag na re de ni daṅ po kho nar byaṅ chub sems dpa’
slob pa’i gnas skabs (2) na skyed par byed do źes zer ro ||yaṅ ’di ci’i phyir mi ’dod ce
na |de ltar na gnas brtan ñe bsruṅs kyi lugs kyi tshig ni de bźin gśegs pa ni’gog pa’i sñoms
par ’jug pa bskyed nas zad pa mkhyen pa skyed par mdzad do źes brjod par bya’o || źes bya
ba ’byuṅ ba ’di tshad mar (3) byas pa yin no ||

daṅ por ma yin |

kha che ba rnams na re de ltar bskyed du mi ruṅ ṅo źes zer ro || ci’i phyir źe na |

skad cig ma | sum cu rtsa bźis ’thob phyir ro ||

byaṅ chub sems dpa’ ni sems kyi skad cig ma sum cu rtsa bźis byaṅ chub rjes su ’thob pa ste
|bden pa mṅon par rtogs pa (4) na bcu drug daṅ | srid pa’i rtse mo’i ’dod chags daṅ bral ba
na ñon moṅs pa’i rnam pa dgu spoṅ bar byed pa na bar chad med pa daṅ rnam par grol ba’i
lam dgu dgu skye ba’i phyir bco brgyad de |de dag ni sum cu rtsa bźir ’gyur ro ||ci yaṅ med
pa’i skye mched kyi ’dod chags daṅ bral ba de ṅes pa la (5) ’jug pa’i phyir sa ’og ma pa’i
ñon moṅs pa rnams ni yaṅ spaṅ bar bya ba ma yin no ||de’i phyir bar skabs ’dir mi ’dra
ba’i sems mi srid pas ’gog pa’i sñoms par ’jug pa mi ruṅ ṅo źes zer ro || źes grag go ||gal
te bar skabs su mi ’dra ba’i sems mṅon du byas na cir ’gyur źe na |(6) bsam ba ldaṅ ba can
du ’gyur te | byaṅ chub sems dpa’ rnams ni bsam ba mi ldaṅ ba can yin no ||ñi ’og pa rnams
na re bsam pa mi ldaṅ ba can yin ba bden mod kyi | zag pa med pa’i lam las ni ma yin no
||’o na ci źe na | zag pa zad pa ma thob kyi bar du re źig skyil mo kruṅ mi (7) gźig go
sñam pa’ibsam pa ’di mi ldaṅ ba’i phyir te | stan gcig kho na la don thams cad yoṅs su rdzogs
pa’i phyir ro źes zer ro ||sṅa ma kho na yin no źes ni brjod do ||sñoms par ’jug pa ’di
gñis kyi rnam ba’i bye brag ma yin mod kyi | gñi ga

’dod daṅ gzugs (77a1) rten can ||

’du śes med pa daṅ ’gog pa’i sñoms par ’jug pa ’di gñi ga yaṅ ’dod pa’i khams daṅ gzugs kyi
khams su skyed do ||gaṅ dag ’du śes med pa’i sñoms par ’jug pa gzugs kyi khams su mi ’dod
pa de dag gi ltar na chos mṅon pa’i gźuṅ gzugs (2) kyi srid pa yin la |srid pa de rnams daṅ
’drid pa can lṅa ma yin pa yod dam źe na |yod de | gzugs na spyod pa’i sems can lha ’du
śes can sems mi ’dra ba la gnas pa rnams daṅ | ’du śes med pa’i sñoms par ’jug pa daṅ | ’gog
pa’i sñoms par ’jug pa la (3) sñoms par źugs pa rnams daṅ | lha ’du śes med pa ’du śes
med pa pa thob pa rnams kyi srid pa gaṅ yin pa’o źes ’byuṅ ba ’di daṅ ’gal te |de’i phyir
’di gñi ga yaṅ ’dod pa daṅ gzugs la brten pa dag yin no ||de la yaṅ khyad par ni ’di yod do
||

’gog pa daṅ por mi’i naṅ (4) du |

’gog pa’i sñoms par ’jug pa ni daṅ po ñid du mi dag gi naṅ du skyed do || phyis ni sṅar yoṅs
su ñams pa dag gis gzugs kyi khams su yaṅ skyed do ||ci ’di las kyaṅ yoṅs su ñams pa yod
dam źe na | smras pa yod do ||de lta ma yin na ’char byed kyi mdo las(5) tshe daṅ ldan pa
dag ’di na dge sloṅ tshul khrims phun sum tshogs pa yaṅ yin | tiṅ ṅe ’dzin phun sum tshogs
pa yaṅ yin | śes rab phun sum tshogs pa yaṅ yin pade ni yaṅ daṅ yaṅ du ’du śes daṅ tshor
ba ’gog pa la sñoms par ’jug pa daṅ ldaṅ ba’i gnas de yod do źes bya bar yaṅ dag pa (6) ji
lta ba bźin rab tu śes so || de ni mthoṅ ba’i chos kho na la daṅ po ñid du kun śes pa thob
par yaṅ mi byed ciṅ ’chi ba’i dus kyi tshe yaṅ ma yin la lus źig nas kyaṅ kham gyi zas za
ba’i lha las ’das te | yid las byuṅ ba’i lha’i lus gaṅ yaṅ ruṅ ba źig tu skye bar ’gyur
ro ||de der (7) skyes nas yaṅ daṅ yaṅ du ’du śes daṅ tshor ba ’gog pa la sñoms par ’jug pa
daṅ ldaṅ pa’i gnas de yaṅ yod do źes bya bar yaṅ dag pa ji lta ba bźin du rab tu śes so źes
’byuṅ ba daṅ ’gal lo ||der yaṅ bcom ldan ’das kyis yid las byuṅ ba’i lus can gyi lha ni
gzugs na (77b1) spyod pa yin par gsuṅs la |sñoms par ’jug pa ’di ni srid pa’i rtse mo pa
yin nade ji ltar de thob pa yoṅs su ma ñams pa gzugs kyi khams su skye bar ’gyur |sde pa gźan
dag ’gog pa’i sñoms par ’jug pa bsam gtan bźi pa’i sa pa yaṅ yin par ’dod pade dag gi
ltar na (2) ’di yoṅs su ñams pa med bźin du yaṅ ’grub pa ’dra mod kyi |’di bsam gtan bźi pa’i
sa pa yaṅ yod do źes bya ba ’di ni mi ’grub bo || ci’i phyir źe na| mdo las mthar gyis
gnas pa’i sñoms par ’jug pa dgu źes ’byuṅ ba’i phyir ro ||gal te de ṅes pa yan na ji ltar
thod rgal (3) du sñoms par ’jug pa dag yin źe na |’di ni rtsom pa daṅ po pa las ṅes pa yin
te |dga’ mgu’i dbaṅ thob pa dag yin na ni rnam par rgal te yaṅ sñoms par ’jug go ||de ltar
na sñoms par ’jug pa ’di gñis ni sa las kyaṅ khyad par yod de |bsam gtan bźi pa daṅ (4)
srid pa’i rtse mo’i sa pa yin pa’i phyir ro ||sbyor ba las kyaṅ ṅes par ’byuṅ ba daṅ gnas
pa’i ’du śes sṅon du btaṅ ba’i yid la byed pas sbyor ba’i phyir ro ||rgyud las kyaṅ so so’i
skye bo daṅ ’phags pa’i rgyud la skye ba’i phyir ro ||’bras bu las kyaṅ ’du śes med pa
pa daṅ (5) srid pa’i rtse mo’i ’bras bu yin pa’i phyir ro ||myoṅ bar ’gyur ba las kyaṅ myoṅ
bar ’gyur bar ṅes pa daṅ gñi ga yin pa’i phyir ro ||daṅ po skyed pa las kyaṅ khams gñis
daṅ mi’i naṅ du skyed pa’i phyir ro ||yaṅ ci’i phyir ’di dag sems daṅ sems las byuṅ ba ’gog
pa’i (6) raṅ bźin yin na ’du śes med pa’i sñoms par ’jug pa daṅ | ’du śes daṅ tshor ba ’gog
pa’i sñoms par ’jug pa źes bya źe na |de dag daṅ mi mthun pas de dag la sñoms par ’jug
par sbyor ba’i phyir te |tshor ba la sogs pa yaṅ śes mod kyi gźan gyi sems (7) śes pa źes
bya ba bźin no ||da ni ji ltar ’gags nas yun riṅ du lon pa’i sems las yaṅ sems skye bar ’gyur
źe na |bye brag tu smra ba rnams ni ’das pa yaṅ yod pa’i phyir mtshuṅs pa de ma thag
pa’i rkyen du ’dod de |sṅon gyi slob dpon gźan dag na re nire źig gzugs (78a1) med par skyes
pa rnams kyi gzugs ’gags nas riṅ du lon na yaṅ gzugs ji ltar skye źe na |de ni sems kho
na las skye’i gzugs las ni ma yin |de bźin du sems kyaṅ dbaṅ po daṅ bcas pa’i lus ’di kho
na las skye’i sems las ni ma yin te| ’di (2) lta ste | sems daṅ dbaṅ po daṅ bcas pa’i lus
gñis ni phan tshun sa bon can yin no źes zer ro ||btsun pa dbyig bśes kyis ni yoṅs su dris
pa las | ’di ni gaṅ gi ltar na ’gog pa’i sñoms par ’jug pa sems med pa pa yin pa de la skyon
du ’gyur gyi kho bo ni (3) ’gog pa’i sñoms par ’jug pa sems daṅ bcas pa yin no źes zer
ro ||btsun pa dbyaṅs sgrogs na re de ni mi ’thad de |bcom ldan ’das kyis rnam par śes pa
yod na gsum ’dus pa las reg pa |reg pa’i rkyen gyis tshor ba daṅ ’du śes daṅ sems pa źes
(4) gsuṅs te |de’i phyir ’di la ’du śes daṅ tshor ba dag kyaṅ ’gag par mi ’gyur ro || ’on
tetshor ba’i rkyen gyis sred pa źes gsuṅs mod kyidgra bcom pa la tshor ba yod bźin du sred
pa mi skye ba de bźin du reg pa yod bźin du tshor ba las sogs pa mi ’byuṅ ṅo źe na |khyad
par (5) du byas pa’i phyir de ni ma yin te |ma rig pa’i ’dus te reg pa las skyes pa’i tshor
ba la brten nas sred pa skyes so źes gsuṅs kyi | tshor ba skyes pa la reg pa ni bye brag
tu ma byas pas ’di ni mi ’dra’o ||de lta bas na bye brag tu smra ba rnams ni ’gog pa’i sñoms
par ’jug (6) pa ni sems med pa pa yin no źes zer ro ||ji ltar na sems med pa’i sñoms
par ’jug pa ñid yin źe na |’byuṅ ba chen po mñam pa ñid du sgrub pa’i phyir ram |yaṅ na sñoms
par ’jug pa’i sems kyis de la sñoms par ’jug ciṅ ’thob par ’gyur bas na sñoms par (7)
’jug pa yin no ||yaṅ ci sñoms par ’jug pa ’di dag rdzas su yod dam ’on te btags par yod ce
na |sems skye ba la bgegs byed pa’i phyir rdzas su yod do źes zer ro || ma yin te | sñoms
par ’jug pa’i sems kho na de la bgegs byed pa’i phyir ro ||sñoms (78b1) par ’jug pa’i sems
kho na de daṅ ’gal ba’i rten skyed pa’i phyir gaṅ gis na dus gźan gyi bar du sems mi ’jug
pa tsam du ’gyur bade las gźan pa’i sems daṅ ’gal bar skye ste |de la sñoms par ’jug pa
źes gdags so || mi ’jug pa tsam ste yaṅ sṅon ma byuṅ ba daṅ phyis (2) laṅs pa la med pa yin
pas sñoms par ’jug pa ’di ni ’dus byas su btags so ||yaṅ na rten ñid de ltar mñam par bsgrubs
pas na sñoms par ’jug pa yin no ||’du śes med pa pa yaṅ de bźin du blta bar bya ste
|’dis des sems kho na sems ’jug pa (3) daṅ ’gal ba thob ste | mi ’jug pa tsam de yaṅ ’du śes
med pa par gdags so || de skad du ni mi brjod do ||sñoms par ’jug pa dag bśad zin to ||

srog gaṅ źe na |

srog ni tshe yin |

chos mṅon pa las ’di skad du | srog gi dbaṅ po gaṅ źe na | khams (4) gsum pa’i tshe yin no źes
’byuṅ ṅo ||tshe źes bya ba’i chos de gaṅ yin pa de yaṅ mi śes pas |

drod daṅ ni | rnam śes rten gaṅ yin pa’o ||

bcom ldan ’das kyis ’di skad du ||

tshe daṅ drod daṅ rnam śes ’dis || gaṅ tshe lus ni ’dor byed ciṅ ||bor nas de tshe ’dug pa (5)
ni || sems med ji ltar śiṅ bźin no ||źes gsuṅs te |

de lta bas na drod daṅ rnam par śes pa’i rten du gyur ba’i chos gnas pa’i rgyu gaṅ yin pa de
ni tshe yin no ||da ni tshe de’i rten du gyur ba gaṅ yin źe na ||drod daṅ rnam par śes pa
de dag ñid yin no || ’o na ni phan tshun ltos te (6) ’jug pa’i phyir |de dag las gaṅ gi dbaṅ
gis na gźan dag ldog par ’gyur ba gaṅ źig sṅar ldog par ’gyur te | rtag tu ldog pa med
par thal bar ’gyur ro ||’o na ni tshe’i rten du gyur pa las yin te | las kyis ji srid du
’phaṅs pa de srid du rjes su ’jug (7) pa’i phyir ro źe na |drod daṅ rnam par śes pa dag gi
rten du gyur pa yaṅ las kho na yin par ci’i phyir mi ’dod do ||ma śi ba’i bar du rnam par
śes pa thams cad rnam par smin par ’gyur du ’oṅ ṅo ||’o na ni drod kyi rten du gyur pa las
yin par ’gyur la | drod kyaṅ rnam par (79a1) śes pa’i rten du gyur pa yin par ’gyur ro ||de
lta na ni gzugs med pa dag na drod med pa’i phyir rnam par śes pa rten med par ’gyur ro
||de’i rten ni las yin par ’gyur ro ||gaṅ la lar ni rnam par śes pa’i rten drod kho na yin
par ’gyur ro || la (2) lar ni las kho na yin no źes bya ba ’dod dgu mi ’thob pa ñidde bśad
kyaṅ zin to || ji skad du bśad ce na |ma śi ba’i bar du rnam par śes pa thams cad rnam
par smin par ’gyur du ’oṅ ṅo źes bśad do ||de lta bas na de gñis kyi rkyen du gyur pa tshe
ni yod pa kho na’o ||med do źes ni (3) mi smra mod kyi rdzas gźan ni med do ||’o na de ci
yin źe na | khams gsum pa’i las kyis ris mthun pa gnas pa’i dus kyis ’phen pa yin te | dus
’di srid cig tu gnas par bya’o źesji srid du las kyi ris mthun pa ’phaṅs pa de srid du
de gnas pa de la tshe źes bya ste | (4) ’bru rnams kyi smin pa’i dus kyis ’phen pa lta bu
daṅ |mda’ ’phaṅs pa dag gi gnas pa’i dus kyis ’phen pa bźin no ||gaṅ źig ’du byed ces bya
ba yon tan gyi khyad par ’ga’ mda’ la skye ste || de’i dbaṅ gis na ma ltuṅ gi bar du ’gro
bar ’gyur ro sñam du sems pade’i de ni (5) gcig pu yin pa’i phyir daṅ | gegs byed pa med pa’i
phyir yul gźan dag tu mgyogs pa daṅ ches daṅ śin tu ches mgyogs par phyin pa’i dus kyi
bye brag kyaṅ mi ’thad la ltuṅ ba yaṅ mi ’thad do ||gal te rluṅ gis de la gegs byed do źe
na ||rluṅ la khyad par med pa’i phyir (6) druṅ du ltuṅ ba’am yaṅ na gźar yaṅ mi ltuṅ bar
thal bar ’gyur ro ||’di skad du tshe rdzas gźan kho na źig yod do źes ni brjod do ||

yaṅ ci tshe zad pa kho nas ’chi bar ’gyur ram | ’on te gźan du yaṅ yin źe na |btags pa las |
tshe zad par ’chi bar ’gyur la bsod (7) nams zad pas ma yin pa yaṅ yod ces bya bamu bźi gsuṅs
te |mu daṅ po ni tshe rnam par smin pa can gyi las yoṅs su gtugs pa las so ||gñis pa
ni loṅs spyod rnam par smin pa can gyi las yoṅs su gtugs pa las so || gsum pa ni gñi ga’o
||bźi pa ni ya ṅa ba yoṅs su (79b1) ma spaṅs so ||tshe btaṅ ba las kyaṅ brjod par bya’o ||tshe
zad na bsod nams zad pa ’chi bar bya ba la nus pa med do ||de lta bas na gñi ga zad na
gñi ga zad pa las ’chi bar bśad do ||ye śes la ’jug pa las | tshe rgyud la rag lus te ’jug
pa źes brjod par bya’am |lan cig (2) skyes nas gnas pa źes brjod par bya |smras pa |’dod
pa na spyod pa’i sems can ’du śes med pa’i sñoms par ’jug pa daṅ | ’gog pa’i sñoms par ’jug
pa la sñoms par ma źugs pa rnams kyi ni rgyud la rag lus te |’jug pa źes brjod par bya’o
|| sñoms par źugs (3) pa rnams daṅ | gzugs daṅ | gzugs med pa na spyod pa’i sems can rnams
kyi ni lan cig skyes nas gnas pa źes brjod par bya’o źes gsuṅs pabśad pa ’di’i don gaṅ
yin źe na |gaṅ la lus la gnas pas gnod par ’gyur ba de ni rgyud la rag lus pa’i phyir daṅ
po yin no ||gaṅ (4) gi lus la gnod pa ñid med pa de ni ji ltar skyes pa bźin du gnas pa’i
phyir gñis pa yin no ||kha che ba rnams na re glo bur daṅ bcas pa ni daṅ po yin no || glo
bur med pa ni gñis pa yin no źes zer te |de lta bas na dus ma yin par ’chi ba ni yod do |mdo
las lus thob pa ni bźi ste |(5) lus thob pa gaṅ la bdag ñid ’chi bar ’gyur gyi gźan gyis
gsod pas ma yin pa yaṅ yod ces bya bamu bźir gsuṅs pa |’dod pa’i khams na lha rtsed mos
myos pa rnams daṅ | yid rab tu ’khrugs pa rnams ni bdag ñid ’chi ba kho nar ’gyur ba yin
te |de rnams ni rab tu (6) dga’ ba daṅ yid rab tu ’khrugs pa dag gi gnas de nas ’chi ’pho
bar ’gyur gyi gźan du ni ma yin no ||saṅs rgyas rnams kyi yaṅ yin par brjod par bya ste |bdag
ñid ’groṅs pa’i phyir ro || mṅal daṅ sgo da na ’dug pa rnams ni gźan gyis gsod pa kho
nar ’gyur (7) ba yin no ||’dod pa na spyod pa rnams gźan dag phal cher ni gñi ga yin no ||srid
pa bar ma pa thams cad daṅ | gzugs daṅ gzugs med pa na spyod pa rnams daṅ | ’dod pa na
spyod pa kha cig ’di lta sta dmyal pa ba rnams daṅ | byaṅ gi sgra mi sñan pa rnams daṅ |
mthoṅ (80a1) ba’i lam daṅ | byams pa daṅ ’gog pa daṅ | ’du śes med pa’i sñoms par ’jug pa
la sñoms par źugs pa rnams daṅ | rgyal po’i draṅ sroṅ daṅ | rgyal po’i pho ña daṅ | rgyal
bas bstan pa daṅ | chos len pa daṅ | mchog can daṅ | gaṅ (2) la len pa daṅ | tshoṅ dpon gyi
bu grags pa gźon nu daṅ | ’tsho byed la sogs pa rnams daṅ | srid pa tha ma pa’i byaṅ chub
sems dpa’ rnams daṅ | byaṅ chub sems dpa’i yum de lhums na gnas pa daṅ | ’khor los sgyur
ba daṅ | ’khor los sgyur ba’i ma de mṅal na gnas (3) pa gñi ga ma yin no ||yaṅ ci’i phyir
mdo las |btsun pa gaṅ dag bdag ñid ’gum par yaṅ mi ’gyur lagźan gyis gsod pa yaṅ ma lags
pa’i sems can de dag gaṅ lags | ś’a ri’i bu ’du śes med ’du śes med min gyi skye mched du
ñe bar ’gro ba rnams yin no źes gsuṅs śe (4) na | bsam gtan daṅ gzugs med pa gźan dag ni
bdag ñid ’chi ba ni raṅ gi sa pa’i ’phags pa’i lam yin la | gźan gyis gsod pa ni sa goṅ ma’i
ñer bsdogs yin gyi | de na ni gñi ga med do źes zer ro źes grag go ||de lta na ’o na de
na yaṅ gźan gyi sa pa’i ’phags pa’i (5) lam gźan gyis gsod par ’gyur ba ma yin nam źe na
|’o na ni mthar smos pas de la sogs pa go’o ||la lar ni mtha’ yaṅ daṅ pos go ste |’di lta
ste tshaṅs ris kyi lha dag lta bu ste |’di ni bde ba skye ba daṅ po yin no źes gaṅ bśad pa
lta bu’o || la lar ni daṅ po yaṅ (6) mthas go ste |’di lta ste | ’od gsal ba’i lha rnams
lta bu ste | ’di ni bde ba skye ba gñis pa yin no źes gaṅ bśad pa lta bu’o ||’dir ni ’di lta
ste źes bya ba’i sgra ’di dper na brjod pa yin pas ’di las lhag ma go bar yaṅ rigs te |dpe’i
chos ni gaṅ gcig yin yaṅ de daṅ (7) ’dra ba yaṅ ston par byed pa ’di yin no ||’di lta
ste źes bya ba’i sgra de yaṅ ’di na med pas ’di ni ñe bar sbyar du mi ruṅ ṅo ||gal te ’di
lta ste źes bya ba’i sgra ’di dper brjod pa yin na nisems can lus tha dad ciṅ ’du śes tha
dad pa dag kyaṅ yod de | ’di lta ste mi rnams daṅ lha kha (80b1) cig go źes bya ba ’dir
thob par mi ’gyur te |de lta bas na ’di ni ñe bar bstan pa’i don kho nar blta bar bya’o ||
ha caṅ thal bas chog go ||srog bśad zin to ||

mtshan ñid dag ni skye ba daṅ || rga daṅ gnas daṅ mi rtag ñid ||

bźi po ’di rnams ni ’dus byas kyi mtshan ñid dag (2) yin te |gaṅ la ’di dag yod pa’i chos de
ni ’dus byas su mṅon no ||bzlog pa ni ’dus ma byas so ||de la skye bas ni chos de skyed par
byad do || gnas pas ni gnas par byed do || rga bas ni rñiṅs par byed do || mi rtag pa ñid
kyis ni ’jig par byed do ||mdo las gsum po ’di (3) dag ni ’dus byas kyi mtshan ñid yin
no źes gsuṅs pa ma yin nam |der bźi pa yaṅ brjod par bya dgos par ’gyur ro || der gaṅ źig
ma gsuṅs | smras pa |gnas pa’o || ’o na ni gnas pa gźan du ’gyur ba źes bya ba gaṅ yin pa
’di yin no ||’di ni rga ba’i rnam graṅs yin te | (4) dper na skye ba’i ’byuṅ ba źes bya ba
daṅ | mi rtag pa ñid kyi ’jig pa źes bya ba bźin no ||mdo las ni yid ’byuṅ bar bya ba’i phyir
chos gaṅ dag ’du byed rnams kyi dus ’pho bar bya ba’i phyir źugs pa de dag ñid mtshan
ñid du gsuṅs te |skye bas ni ’du byed rnams ma ’oṅs pa’i dus (5) nas da ltar byuṅ ba’i dus
su skyed par byed do ||rga ba daṅ mi rtag pa ñid dag gis ni da ltar byuṅ ba nas ’das par
te | ñam chuṅ ṅur byas te ’joms par byed pa’i phyirdper na thibs por źugs pa’i mi źig la
dgra gsum yod de |de las gcig gis ni thibs po nas ’byin (6) par byed | gñis kyis ni srog gcod
par byed pa de daṅ ’dra’o źes zer ro źes grag go ||gnas pa ni mi ’bral bar ’dod pa de
bźin du ’du byed de dag ’khyud nas gnas so ||de’i phyir ’di ni ’dus byas kyi mtshan ñid du
rnam par ma bźag go ||’dus ma byas kyaṅ raṅ (7) gi mtshan ñid la gnas pa yod pa’i phyir ro
||gźan dag rtog par byed pa ni mdo las gnas pa daṅ rga ba bsdus te | gnas pa gźan du ’gyur
ba ñid ces mtshan ñid gcig tu gsuṅs so ||ci dgos śe na |’di dag gi naṅ na ’di ni chags
pa’i gźi yin pas de’i phyir (81a1) de la ma chags par bya ba’i don du de ni dpal daṅ ’dra
ba ’di daṅ rna nag ma daṅ lhan cig tu bstan te |de’i phyir ’dus byas kyi mtshan ñid ni bźi
kho na’o sñam mo ||skye ba la sogs pa de dag kyaṅ ’dus byas yin pa’i phyir skye ba la sogs
pa gźan yaṅ yod par (2) ’gyur ro źe na |yod pa kho na ste |

de dag skye ba’i skye la sogs ||

de dag la yaṅ skye ba’i skye ba daṅ | rga ba’i rga ba daṅ | gnas pa’i gnas pa daṅ | mi rtag
pa ñid kyi mi rtag pa ñid ces bya barjes su mthun pa’i mtshan ñid bźi yod do ||de dag la yaṅ
skye ba la sogs pa gźan du (3) thal ba’i phyir re re la yaṅ mtshan ñid bźi pa daṅ mthar
thug pa med pa’i skyon du yaṅ ’gyur ba ma yin nam źe na | mi ’gyur te | ’di ltar |

de chos brgyad daṅ gcig la ’jug |

skye ba la sogs pa de dag ni chos brgyad la ’jug go || ’jug pa źes bya ba ’di ci źe na | byed
pa ste (4) skyes bu’i rtsal lo ||skye ba’i skye ba la sogs pa ni chos gcig la ’jug go ||
ji lta źe na | chos bdag ñid gtogs parmtshan ñid daṅ rjes su mthun pa’i mtshan ñid brgyad
daṅ lhan cig tu dgu skye la |de la skye bas ni bdag ñid ma gtogs pa’i chos gźan brgyad skyed
par (5) byed do ||skye ba’i skye bas ni skye ba de kho na skyed par byed do ||dper na
khyim bya mo la la las ni phru gu maṅ du ’braṅ la | la las ni ñuṅ du ’braṅ ba de daṅ ’dra’o
||gnas pas kyaṅ bdag ñid ma gtogs pa’i chos gźan brgyad gnas par byed la | gnas pa’i gnas
pas (6) ni gnas pa de kho na gnas par byed do ||de bźin du rga ba daṅ mi rtag pa ñid dag
la yaṅ ci rigs par sbyar bar bya ste |de bas na thug pa med par thal bar mi ’gyur ro źes
grag go ||mdo sde pa rnams na re ’di ni nam mkha’ la ’dral bar bskyod pa yin te |skye ba la
sogs (7) pa’i chos can de dag ni ji ltar rnam par ’byed pa ltar rdzas su yod pa ma yin no
||ci’i phyir źe na | tshad ma med pa’i phyir te |de dag rdzas su yod pa’i tshad ma ji ltar
gzugs la sogs pa’i chos bźin du mṅon sum pa ’am | rjes su dpag pa ’am | yid ches pa’i luṅ
ni cuṅ zad kyaṅ med do ||(81b1) ’on gaṅ mdo sde las | ’dus byas skye bar yaṅ mṅon no ||
’jig par yaṅ mṅon no || gnas pa gźan du ’gyur ba ñid du yaṅ mṅon no źes gsuṅs so źe na |tshig
śes pa ni lha rnams dga’ ba yin gyi don śes pa ni ma yin no || bcom ldan ’das kyis ni
don la brten par (2) gsuṅs so ||’di’i don gaṅ źe na |ma rig pas ldoṅs pa’i byis pa rnams
’du byed kyi rgyun la bdag daṅ bdag gir mos pas mṅon par źen pas mos pa de bzlog pa’i phyir
|bcom ldan ’das kyis ’du byed kyi rgyun de ’dus byas ñid daṅ rten ciṅ ’brel bar ’byuṅ ba
ñid du bstan (3) par bźed nas | gsum po ’di dag ni ’dus byas kyi mtshan ñid dag yin no źes
gsuṅs par zad kyiyaṅ skad cig ma la ni ma yin no || skad cig ma la ni skye ba la sogs pa
mi mṅon no ||mi mṅon pa de dag ni mtshan ñid yin par ’os pa ma yin te |de ñid kyi phyir mdo
de las | (4) ’dus byas skye bar yaṅ mṅon no źes gsuṅs so ||yaṅ ’dus byas źes smos pa ni
ci nas kyaṅ ’dus byas ñid kyi mtshan ñid dag yin no sñam du śes par bya ba’i chu daṅ chu
skyar ltar ram |dge ba daṅ mi dge ba ñid kyi bu mo’i mtshan bźin du ’dus byas kyi dṅos po
yod pa ñid kyi mtshan ñid (5) dag yin no źes bya ba de ltar śes na ni mi ruṅ ṅo sñam nas smos
pa yin no ||de la rgyun gyi dbaṅ po ni skye ba yin no || ldog pa ni ’jig pa yin no ||rgyun
de ñid rjes su ’jug pa ni gnas pa yin no ||de’i sṅa phyi’i bye brag ni gnas pa gźan du
’gyur ba ñid yin no ||de lta yin pas na | rigs (6) kyi bu dga’ bo’i tshor ba ni rig bźin
du skye’o || rig bźin du gnas so || rig bźin du nub pa daṅ | yoṅs su zad pa daṅ | yoṅs su
gtugs par ’gyur ro źes gsuṅs so ||’dir smras pa |

rgyun gyi daṅ po skye ba yin || chad pa ’jig pa gnas pa ste |de ñid sṅa phyi’i bye brag (7)
ni || gnas pa gźan du ’gyur ba ñid ||

yaṅ ’dir smras pa |sṅon med las byuṅ skye ba ste || rgyun gnas de chad ’jig pa yin |rgyun gyi
sṅa phyi’i bye brag ni || gnas pa gźan du ’gyur bar ’dod ||

skad cig ma yi chos la ni || gnas pa med na ’jig par ’gyur |de yaṅ ’jig ’gyur de (82a1) yi phyir
|| de yi der rtogs don med do ||

de lta bas na gnas pa ni rgyun kho na yin no || de ltar bśad na chos mṅon pa lasgnas pa gaṅ
źe na | ’dus byas skye ba rnams mi ’jig pa yin no źes bstan pa ’di yaṅ ’thad pa yin te |skyes
pa skad cig ma (2) la ni ’jig pa med pa’i phyir ro ||gaṅ yaṅ ye śes la ’jug pa las | sems
gcig la ’byuṅ ba gaṅ źe nasmras pa | skye ba’o || ’jig pa gaṅ źe na | ’chi ba’o || gnas
pa gźan du ’gyur ba ñid gaṅ źe na | rga ba’o źes gsuṅs pader yaṅ ris mthun pa’i sems la
ruṅ bar (3) ’gyur ro ||skad cig ma re re la yaṅ rdzas gźan du rtogs pa med pa bźin du ’dus
byas kyi de dag ruṅ ste |ji lta źe na |skad cig ma re re la ma byuṅ ba las byuṅ ba ni skye
ba’o || byuṅ nas med pa ni ’jig pa’o ||sṅa ma sṅa ma daṅ phyi ma phyi ma’i skad cig ma rjes
su ’brel ba ni gnas pa’o ||(4) de’i mi ’dra ba ñid ni gnas pa gźan du ’gyur ba ñid do
|| ’o na gaṅ gi tshe ’dra bar yaṅ skye’o źe na |de dag khyad par med pa ma yin no ||’di ji
ltar śes śe na |rdo rje la sogs pa ’phaṅs pa daṅ ma ’phaṅs pa daṅ | stobs chen po daṅ | stobs
(5) chuṅ ṅus ’phaṅs pa bul ba daṅ myur ba daṅ | ches dal ba daṅ | ches myur bar ltuṅ
ba’i dus kyi bye brag las de’i ’byuṅ ba rnams yoṅs su gyur ba’i bye brag ’grub pa’i phyir
ro ||’dus byas rnams ni bye brag gi khyad par chen po mtshar cig med pas gźan du ’gyur ba
ñid yod du (6) zin kyaṅ ’dra ba bźin du snaṅ ṅo ||’o na ni sgra daṅ me lce’i skad cig ma tha
ma daṅ | yoṅs su mya ṅan las ’da’ ba’i tshe’i skye mched drug la skad cig ma phyi ma med
pa’i phyir gnas pa gźan du ’gyur ba med pas mtshan ñid rnam par gźag pa ma khyab pa can
du ’gyur ro ||’dus byas (7) kyi mtshan ñid ni gnas pa kho na yaṅ ma yin gyignas pa gźan du
’gyur ba ñid kyaṅ yin no ||de’i phyir gaṅ la gnas pa yod pa de la gdon mi za bar gźan du
’gyur ba ñid kyaṅ yod pas rnam par gźag pa ñams pa med do ||mdor na bcom ldan ’das kyis ni
mdo ’di las ’dus (82b1) byas źes bya ba ni | gaṅ ma byuṅ ba las ’byuṅ ba daṅ | byuṅ nas kyaṅ
mi ’byuṅ ba ’di ’dus byas kyi mtshan ñid yin par gsuṅs la | ’di’i gnas pa źes bya ba rgyun
gaṅ yin pa de yaṅ gźan daṅ gźan du ’gyur ba yin na |’dir skye ba la sogs pa rdzas gźan
dag gis ci źig bya | de (2) ni ji ltar na mtshan ñid kyi gźi’i chos de ñid kyi mtshan ñid
du ruṅ bar ’gyur źe na |re źig ji ltar na skyes bu chen po’i mtshan rnams skyes bu chen
po las mi gźan pa yin | ba laṅ ñid kyi mtshan ñid lkog śal daṅ | mjug ma daṅ | nog daṅ | rmig
pa daṅ | rva rnams kyaṅ ba laṅ (3) las mi gźan pa yin | sa’i khams la sogs pa’i mtshan
ñid sra ba ñid la sogs pa rnams kyaṅ de dag las mi gźan pa yin |gźan yaṅ ji ltar gyen du
’gro ba las ni thag riṅ po nas du ba la du ba ñid du śes mod kyi | de ni de las kyaṅ mi gźan
pa ltar’dir yaṅ tshul (4) de ñid yin no ||’dus byas gzugs la sogs pa raṅ gi ṅo bo bzuṅ
yaṅ ji srid du sṅa na med pa daṅ phyis med pa daṅ rgyun gyi bye brag mi śes pa de srid du
’dus byas ñid du mi śes te |de lta bas na de ñid kyis de mtshon pa yaṅ ma yin la | de dag
las skye ba la sogs pa rdzas gźan ñid du yod (5) pa yaṅ ma yin no ||’on te skye ba la sogs
pa rdzas gźan źig tu gyur na yaṅci ltar ’gyur źe na |de dag ni lhan cig ’byuṅ ba’i phyir
chos gcig dus gcig tu skyes pa daṅ gnas pa daṅ rgas pa daṅ źig par ’gyur ro || ma yin te |bya
ba’i dus tha dad pa’i phyir ro || skye ba ma (6) ’oṅs pa ni bya ba byed de |(82b6) ’di
ltar ma skyes pa skyed do || bskyed zin pa’i chos la ni da ltar gnas pa la sogs pa bya ba
byed pas gaṅ gi tshe skye ba de tshe gnas pa’am | rga ba ’am | ’jig par mi ’gyur ro ||re
źig ’dir ci ma ’oṅs pa rdzas su yod dam med ces bya ba ’di dpyad (7) dgos par ’gyur te |phyis
ni skyed par byed dam ’on te ma yin źes bya ba ’grub par ’gyur ro ||de yod du chug na
yaṅ skye ba bya ba byed na ji ltar ma ’oṅs par ’grub par ’gyur | de lta bas na ma ’oṅs pa’i
mtshan ñid kyaṅ brjod par bya’o ||byuṅ ba yaṅ bya ba źig pa yin na (83a1) ji ltar na da
ltar ’grub par ’gyur || de lta bas na da lta’i mtshan ñid kyaṅ brjod par bya’o ||gnas pa la
sogs pa yaṅ cig car bya ba la ’jug pa yin na ni skad cig ma gcig kho na la chos gnas pa
daṅ rga ba daṅ ’jig par thal bar ’gyur te |’di gaṅ gi tshe gnas pas (2) gnas par byed pa de
ñid kyi tshe rga bas rga bar byed ciṅ mi rtag pa ñid kyis ’jig par byed pa’i phyir ’di ci
dus der gnas sam |’on te rga ba ’am | ’on te ’jig par ’gyur | gaṅ yaṅ skye ba la sogs pa
rnams kyaṅ bya ba rim gyis byed do źes zer ba de’i ltar na skad cig ma gcig la gnod par (3)
’gyur ro ||’on te ji skad du kho bo cag gi skad cig ma ni ji tsam gyis ’di thams cad rdzogs
par ’gyur bde yin no źes brjod na |de lta na yaṅ de dag daṅ lhan cig ’byuṅ ba las re
źig gnas pas ni gnas par byed kyi rga bas kyaṅ rgas par mi byed la | mi rtag pa ñid kyis kyaṅ
’jig par (4) mi byed do źes bya ba’di ga las | gnas pa stobs daṅ ldan pa’i phyir ro ||
phyis ci’i phyir stobs daṅ mi ldan pa ñid du ’gyur |gaṅ gi phyir na ’di chos daṅ lhan cig
tu mi rtag pa ñid kyis ’joms |bya ba byas zin pas yaṅ mi nus te skye ba bźin no ||skye bas
ni mi nus par rigs (5) te |skye bas bskyed par bya ba da lta ñid du khyer te ’oṅs nas yaṅ
bkur bar ni mi nus so ||gnas pas ni gnas par bya ba ye gnas par bya bar yaṅ nus so ||de
lta bas na gaṅ mi nus pa ni rigs pa ma yin no ||yaṅ na ’di la bgegs byed pa yaṅ gaṅ źig yin
te | rga ba daṅ mi (6) rtag pa ñid de dag kho na yin no ||gal te de dag stobs daṅ ldan pa
źig yin na ni sṅon kho na yin no ||gnas pa’i bya ba log na yaṅ de dag kyaṅ mi gnas la chos
de yaṅ mi gnas na ji ltar gaṅ la bya ba byed pa nus par ’gyur | yaṅ na de dag gis ci źig
bya ste |gnas pas yoṅs su (7) gzuṅ ba’i phyir chos skyes pa tsam de ma źig par gyur pa yin
la |des de yal bar btaṅ na ni ṅes par mi gnas pas ’di ñid ’di’i ’jig pa yin no ||re źig
chos skyes pa gcig la mi ’jig pa ni gnas pa yin la | ’jig pa ni mi rtag pa ñid yin la |gcig
la rga ba ni rnam pa (83b1) thams cad du mi srid de | rga ba źes bya ba ni gźan ñid du
’gyur źiṅ rnam par ’gyur ba yin na de ñid lasde’i rnam pa gźan ñid du ni ruṅ ba ma yin no
||’dir smras pa |

de bźin na ni rga mi ’gyur || gźan du ’gyur na de gźan ñid ||de lta bas na dṅos gcig la || rga
źes bya ba mi ’thad do ||

(2) gaṅ yaṅ sde pa gźan dag na re ’jig pa’i rgyu daṅ phrad nas mi rtag pa ñid kyis ’jig par
byed do źes zer ba de’i ni ’khru ba daṅ phrad nas lhas ’khru bar byed do źes bya ba lta bur
’gyur te |’jig pa’i rgyu de ñid kyis ’jig na de brtags pas ci źig bya | sems daṅ sems las
byuṅ ba rnams skad (3) cig ma ñid du khas blaṅs pas de dag gis mi rtag pa ñid ’jig pa’i
rgyu la mi ltos pa’i phyir gnas pa daṅ mi rtag pa ñid dag dus tha mi dad par bya ba byed par
’gyur bas cig la dus gcig tu gnas pa daṅ ’jig pa ñid du thal bar ’gyur ro ||de lta bas
na rgyun la ’dus byas kyi mtshan ñid ’di (4) dag gsuṅs pa yin te | de lta na mdo de legs par
draṅs pa yin no ||

gźan yaṅ gal te ma ’oṅs pa’i skye ba bskyed par bya ba skyed par byed pa yin nam ’oṅs pa thams
cad cig car ci’i phyir mi bskyed | ’di ltar |

rgyu daṅ rkyen dag med par ni || skye bas bskyed bya skyed byed min ||

(5) rgyu daṅ rkyen tshogs pa med par ni skye bas skyed par byed pa ma yin no ||’o na ni tshogs
pa yod na ni ’byuṅ la med na ni mi ’byuṅ ba’i phyir rgyu daṅ rkyen rnams kho na’i mthu
yin par blta bar bya’i skye ba ni ma yin pas rgyu daṅ rkyen kho na skyed par byed pa dag yin
no źes zer ro ||kye yod pa thams cad dmigs (6) sam cichos kyi raṅ bźin phra mo dag yod
bźin du yaṅ mi dmigs so ||skye ba źig med na skyes źes bya ba ñid daṅ | gzugs kyi skye ba
źes bya ba drug pa’i tshig tu yaṅ mi ’gyur te dper na gzugs kyi gzugs źes mi bya ba bźin no
|de bźin du mi rtag pa ñid kyi bar du ci rigs par brjod par bya’o ||’o (7) na ni des na
bdag med pa’i blo ’grub par bya ba’i phyir bdag med pa ñid cig kyaṅ ’dod par byas la ||gcig
daṅ | gñis daṅ | chen po daṅ | chuṅ ṅu daṅ | tha dad pa daṅ ldan pa daṅ | rnam par phye
ba daṅ | gźan daṅ | gźan ma yin pa daṅ | yod pa la sogs pa’i blo ’grub par bya ba’i (84a1)
phyir daṅ | drug par bya ba’i phyir mu stegs byed kyis yoṅs su brtag pa graṅs daṅ | tshad
daṅ | tha dad pa ñid daṅ ldan pa daṅ | rnam par dbye ba daṅ | gźan ñid daṅ | gźan ma yin
pa ñid daṅ | yod pa la sogs pa daṅ | gzugs kyi ldan pa źes bya ba yaṅ (2) khas blaṅ bar bya
dgos so ||gzugs kyi raṅ bźin źes bya ba drug pa ’di yaṅ ji ltar brtag |de lta bas na skye
ba źes bya ba ’di ni ma byuṅ ba las byuṅ ba kho nar śes par bya ba’i don du brtags pa tsam
mdzad pa yin no ||ma byuṅ ba las byuṅ ba’i mtshan ñid kyi skye bde yaṅ rnam pa maṅ du yod
pasde (3) bye brag tu bya ba’i phyir gzugs kyi skye bźes drug par mdzad de | ci nas kyaṅ
gzugs źes bya ba kho na skye bar śes par bya’i gźan du ni śes par mi ’gyur bar bya ba yin
te |dper na tsan dan gyi dri la sogs pa daṅ | mchi gu’i lus źes bya ba bźin no ||de bźin
du gnas pa la sogs pa la (4) yaṅ ci rigs par bya’o ||gal te skye ba med par skye na nam mkha’
la sogs pa ’dus ma byas kyaṅ ci’i phyir mi skye źe na |skye ba źes bya ba ni ma byuṅ
ba las ’byuṅ ba yin na ’dus ma byas ni rtag tu yod pa’i phyir mi skye’o ||yaṅ ji ltar chos
ñid kyis thams cad skye ba daṅ ldan par mi ’dod pa de (5) ltar thams cad mi skye’o źes bya
bar ’dod par bya’o ||yaṅ na ji ltar skye ba daṅ ldan par mtshuṅs pa las de dag las gźan
pa’i rkyen rnams kyis de dag las gźan pa bskyed par nus pa ma yin pa de bźin du thams cad
kyis kyaṅ ’dus ma byas bskyed par mi nus par ’gyur ro ||bye brag (6) tu smra ba rnams na re
skye ba la sogs pa rdzas kyi dṅos por grub pa ñid do ||ri dags dag yod ces te nas mi rmo
ba ma yin pa daṅ sbraṅ bu dag yod ces tel du mi bza’ ba ma yin pa ltar sun ’byin pa dag yod
ces te luṅ dor du mi ruṅ basde lta bas na skyon rnams la yaṅ lan gdab par bya (7) la |
grub pa’i mtha’i rjes su ’braṅ bar yaṅ bya’o źes zer ro ||mtshan ñid rnams bśad zin to ||

miṅ gi tshogs la sogs pa gaṅ źe na |

miṅ gi tshogs la sogs pa ni || miṅ daṅ ṅag daṅ yi ge’i tshogs ||

sogs pa smos pas ni tshig daṅ yi ge’i tshogs gzuṅ ṅo || de la (84b1) miṅ byed pa ni miṅ ste
|dper na gzugs sgra źes bya ba de lta bu la sogs pa lta bu’o ||ṅag ni tshig ste | dper na
| kye ma ’du byed rnams mi rtag | ces bya ba de lta bu la sogs pa ji tsam gyis don yoṅs su
rdzogs pa ste | gaṅ gis bya ba daṅ yon tan daṅ dus kyi ’brel ba’i khyad par rtogs par (2)
’gyur ro ||yi ge ni yi ge ste | dper na a ā źes bya ba la sogs pa lta bu’o ||yi ge rnams
kyaṅ yi ge ’bru’i yan lag dag gi miṅ dag ma yin nam źe na |yi ge ’bru’i yan lag rnams go bar
bya ba’i phyir yi ge rnams byas pa ni ma yin gyi |ji ltar na miṅ thos pa bris pas go bar
’gyur źes yi (3) ge rnams go bar bya ba’i phyir ni yi ge’i ’bru rnams byas pa yin pas |
yi ge rnams ni de dag gi miṅ ma yin no ||miṅ la sogs pa de dag gi tshogs ni miṅ la sogs pa’i
tshogs dag yin te |maṅ po’i don gaṅ yin pa’o ||de la miṅ gi tshogs ni dper na gzugs sgra
dri ro reg bya dag ces bya (4) ba ste | de lta bu la sogs pa’o ||tshig gi tshogs ni dper
na ’du byed thams cad mi rtag pa dag go | | mya ṅan las ’das pa ni źi ba’o źes bya ba ste
| de lta bu la sogs pa’o ||yi ge’i tshogs ni dper na ka kha ga gha ṅa źes bya ba ste | de
lta bu la sogs pa’o ||de dag kyaṅ ṅag ni raṅ bźin (5) yin pa’i phyir sgra’i bdag ñid yin
pas gzugs kyi raṅ bźin dag ma yin namci’i phyir sems daṅ ldan pa ma yin pa rnams źes bya źe
na | de dag ni ṅag gi raṅ bźin ma yin te |ṅag gi sgra yin na sgra tsam gyis ni don gaṅ dag
go bar mi ’gyur ro ||’o na ci źe na |ṅag ni miṅ la ’jug la (6) miṅ gis ni don rjod par
byed do || sgra tsam kho na ni ṅag ma yin gyi sgra gaṅ gis don go bar ’gyur ba’i sgra de dag
yin no ||yaṅ sgra gaṅ gis don go bar ’gyur źe na |gaṅ gis smra ba po rnams kyis don dag
la mtshams bcad pa ste | dper na goo źes bya ba lta bu’o || sgra de ni don dgu dag la mtshams
(7) bcad pa yin te |

ṅag phyogs pa daṅ ’od zer daṅ || phyugs daṅ mig daṅ rdo rje daṅ || mtho ris chu daṅ don dgu
la || mkhas pas goo sgra des gzuṅ bya | źes bya ba lta bu’o ||

gaṅ yaṅ miṅ gis don rjod par byed do sñam du sems pa des kyaṅ gdon mi za bar gal te don go bar
byed pa yin źes (85a1) bya ba ’di khas blaṅ bar bya dgos te |de ni don go bar byed pa’i
sgra tsam kho nas ’grub na don gźan rdzas miṅ btags te ci źig bya |ji ltar na ṅag miṅ la
’jug pa ’di yaṅ mi śes so ||ci re źig skyed par byed dam | ’on te gsal bar byed |gal te skyed
par byed (2) na niṅag ni sgra’i raṅ bźin yin pa’i phyir sgra tsam thams cad kyis miṅ skyed
par ’gyur ro || ’on te sgra’i khyad par de lta bu źig miṅ skyed par byed pa yin par ’dod
na ni de ñid don rjod par byed pa yin par ’gyur ro ||’on te gsal bar byed pa yin no źe
na niṅag gi sgra’i raṅ bźin yin pa’i phyir (3) sgra tsam thams cad kyi miṅ gsal bar byed
par ’gyur ro || ’on te sgra’i khyad par de lta bu źig gsal bar byed pa yin par ’dod na ni
de ñid don gsal bar byed pa yin par ’gyur ro ||yaṅ sgra rnams ni tshogs pa med lachos gcig
la cha śas kyi skyed pa yaṅ rigs pa ma yin la | skyed (4) par byed pa na ji ltar dag gis
miṅ skyed par byed |re źig ji ltar na ’das pa la ltos pa’i rnam par rig byed kyi skad cig
ma tha mas rnam par rig byed ma yin pa skyed par byed |de lta na ’o na ni sgra tha ma kho
nas miṅ skyed pa’i phyir gaṅ gis de gcig kho na thos pa des kyaṅ don go ṅar ’gyur ro ||’on
te (5) ’di sñam du ṅag gis ni yi ge skyed par byed la | yi ges ni miṅ skyed par byed do sñam
du rtog par byed na |’di la yaṅ skyon de ñid yod de | yi ge rnams tshogs pa med pa’i phyir
ro ||ṅag miṅ gsal bar byed pa yin na yaṅ skyon de ñid yod do ||yi ge yaṅ ṅag las khyad
par du yod par śes (6) rab daṅ ldan par yid brtan pas kyaṅ mtshan ñid kyi sgo nas yoṅs su
bcad par mi nus pas dag ni yi ge skyed par byed pa yin par yaṅ mi ruṅ la | gsal bar byed
pa yin par yaṅ mi ruṅ ṅo ||’on te maṅ don daṅ lhan cig skyed pa yin te | skye ba la sogs
pa bźin no źes bya bar ’dod na ni(7) de lta na don ’das pa daṅ ma ’oṅs pa’i miṅ da lta ba
yin par mi ’gyur ro ||pha rnams kyis bu dag gi miṅ dga’ mgur ’dogs na miṅ gaṅ źig de daṅ lhan
cig skyes pa yin par ’gyur | chos ’dus ma byas pa rnams kyi miṅ yaṅ gaṅ daṅ lhan cig skyes
pa yin par ’gyur | de lta bas na ’di (85b1) ñid mi ’dod pa ñid do ||gaṅ yaṅ bcom ldan
’das kyis ||

tshigs bcad miṅ la brten pa ste || tshigs bcad bźi ni sñan dṅags mkhan || źes gsuṅs pa

der yaṅ don rnams la mtshams bcad pa’i sa ni miṅ yin la | miṅ rnams bkod pa’i khyad par yaṅ
tshigs su bcad pa yin (2) pas miṅ la brten pa yin no || bkod pa’i khyad par yaṅ rdzas gźan
du mi ’thad dephreṅ ba lta bu daṅ sems kyi rim pa bźin no ||yi ge tsam źig rdzas gźan gyi
dṅos por yoṅs su rtog pa yin du chug nayaṅ de’i tshogs kho na miṅ gi tshogs la sogs pa yin
par ’gyur bas de dag tu rtog (3) don med pa yin no ||bye brag tu smra ba rnams na re chos
thams cad rtog ge’i spyod yul ma yin pas ldan pa yaṅ ma yin pa’i ’du byed kyi raṅ bźin miṅ
gi tshogs la sogs pa ni rdzas su yod pa kho na’o źes zer ro ||yaṅ ci miṅ gi tshogs la sogs
pa ’di dag ldan pa ’am | sems can du ston (4) pa ’am | sems can du ston pa ma yin pa ’am
| rnam par smin pa las skyes pa ’am | rgyas pa las ’byuṅ ba ’am | rgyu mthun pa las byuṅ
ba ’am | dge ba ’am | mi dge ba ’am | luṅ du ma bstan pa dag cig ces brjod par bya źe na
|smras pa |

’dod daṅ gzugs gtogs sems can (5) ston || rgyu mthun las byuṅ luṅ bstan min ||

’di dag ni ’dod par gtogs pa daṅ | gzugs su gtogs pa dag yin no || gźan dag na re gzugs med
par gtogs ba yaṅ yod mod kyi de dag ni brjod par bya ba ma yin no źes zer ro ||de dag ni sems
can du ston pa yin no || (6) gaṅ źig rjod par byed pa de dag daṅ ldan gyi brjod par bya
ba gaṅ yin pa daṅ ni ma yin no ||rgyu mthun pa las byuṅ ba daṅ | ma bsgribs la luṅ du ma
bstan pa dag yin no ||ji ltar miṅ gi tshogs la sogs pa ’di dag sems can du ston pa daṅ |
rgyu mthun pa las byuṅ ba daṅ | ma bsgribs (7) la luṅ du ma bstan pa dag yin pa

de bźinskal mñam de ni

rgyu mthun pa las byuṅ ba ’ba’ źig ma yin gyi |rnam par smin pa ’aṅ yin |khams gsum pa ste |
’dod pa daṅ gzugs daṅ gzugs med pa na spyod pa yin no ||

thob rnam gñis ||

thob pa rnams ni rgyu mthun pa las byuṅ ba (86a1) daṅ | rnam par smin pa las skyes pa dag yin
no ||

mtshan ñid rnams kyaṅ |

rnam gñis źes bya bar sbyar te thob pa bźin no ||

sñoms ’jug daṅ mi ldan pa dag rgyu mthun pa ||

sems med pa’i sñoms bar ’jug pa gñis daṅ mi ldan pa rnams ni rgyu mthun pa las (2) byuṅ ba dag
kho na yin no || ’di dag gi brjod par bya ba lhag ma daṅ |lhag ma ’du śes med pa pa daṅ
| srog gi dbaṅ po dag gis ni bśad zin pas de’i phyir yaṅ mi brjod do || ji ltar thob pa rnams
kyi sems can du ston pa ñid bśad zin ce na | ldan pa źes bśad pa’i phyir ro ||ji ltar
(3) mtshan ñid rnams sems can du ston pa daṅ | sems can du ston pa ma yin par bśad ce na
| ’dus byas thams cad daṅ lhan cig ’byuṅ pa’i phyir ro || ldan ba ma yin pa rnams bśad zin
to ||rgyu daṅ rkyen dag med par ni || skye ba bskyed bya skyed byed min || źes gaṅ bśad pa
| rgyu rnams ni (4) gaṅ | rkyen rnams ni gaṅ źe na |

byed rgyu lhan cig ’byuṅ ba daṅ || skal mñam mtshuṅs par ldan pa daṅ ||kun tu ’gro daṅ rnam
smin daṅ || rgyu ni rnam pa drug tu ’dod ||

rgyu ni drug po ’di dag ste ||byed pa’i rgyu daṅ lhan cig ’byuṅ ba’i rgyu daṅ | skal ba mñam
pa’i rgyu daṅ | mtshuṅs par ldan (5) pa’i rgyu daṅ | kun tu ’gro ba’i rgyu daṅ | rnam par
smin pa’i rgyu’o ||de la

raṅ las gźan pa byed rgyu’i rgyu ||

raṅ gi ṅo bo ma gtogs pa chos thams cad ni chos ’dus byas kyi byed rgyu’i rgyu yin te | skye
ba labgegs mi byed pa’i ṅo bor gnas pa’i phyir ro ||zag pa gaṅ dag mi śes pa de la skye ba
(6) de dag śes pa de la mi skye’o źes gsuṅs pas de dag skye ba la yaṅ śes pa gegs byed la
| skar ma rnams mthoṅ ba la yaṅ ñi ma’i ’od bgegs byed pa ma yin nam | ji ltar na raṅ gi
ṅo bo ma gtogs pa chos thams cad chos ’dus byas kyi byed rgyu yin źe na |skye ba la bgegs
mi byed (7) pa’i ṅo bor gnas pa’i phyir śes par bya’o ||re źig skye ba la bgegs byed nus
pa rnams ni bgegs mi byed pa’i phyir rgyu ñid du yaṅ ’gyur te |dper na spyod par byed pa’i
mi ’tshe ba’i dbaṅ du byas nas groṅ mi rnams bdag cag ni rje bos bde bar byas so źes ’dzer
ba lta bu yin na |gaṅ (86b1) źig bgegs byed par mi nus pa dper na chos thams cad skye ba
la mya ṅan las ’das pa daṅ | mi skye ba’i chos can rnams lta bu daṅ | gzugs med pa’i sems
can gyi phuṅ po skye ba la dmyal ba la sogs pa dag lta bu de go ji ltar na rgyu’i dṅos po
yin |de dag med du zin kyaṅ de kho na (2) bźin du bgegs byed mi nus par ’gyur te |spyod par
byed par mi nus bźin du yaṅ de skad du ’dzer ba yod pas ’dir dpe ni de ñid yin no || ’di
ni spyir bstan pa yin gyi |byed rgyu’i rgyu gtso bo gaṅ yin pa ’di ni bskyed par bya ba
la yaṅ nus | yod de dper na mig gi rnam par śes pa la (3) mig daṅ gzugs dag daṅ | lus la zas
daṅ | myu gu la sogs pa la sa bon la sogs pa bźin no ||gaṅ źig ’di skad du gal te mi sgrib
pa’i ṅo pos chos thams cad rgyu dag yin no || ci’i phyir chos thams cad cig car skye bar
mi ’gyur ro || srog gcod pa la sogs pa la yaṅ (4) gśed ma pa bźin du thams cad de bsten
par mi ’gyur źes rgol bar byed pade’i de ni klan kar mi ruṅ ste |’di ltar mi sgrib pa’i ṅo
bos chos thams cad rgyu yin par dam ’cha’i | byed pa po’i ṅo bo ni ma yin pa’i phyir ro
||gźan dag na re thams cad skyes pa la byed pa’i rgyu thams cad kyaṅ (5) nus pa yod de |’di
lta ste mya ṅan las ’das pa yaṅ mig gi rnam par śes pa la nus pa yod pa lta bu’o źes zer
ro ||ji lta bu źe na |dmigs pa des yid kyi rnam par śes pa dge ba daṅ mi dge ba skye la |
des rim gyis phyir mig gi rnam par śes pa skyed pa’i phyir rgyu rgyud pa’i (6) sgo nas de
yaṅ rkyen du gyur pa’i phyir nus pa yod do ||de bźin du gźan la yaṅ rtogs par bya ste | ’di
ni phyogs tsam du zad do ||byed pa’i rgyu bśad zin to ||

lhan cig ’byuṅ gaṅ phan tshun ’bras ||

phan tshun źes bya ba ni gcig la gcig ste | chos gaṅ dag phan tshun gyi ’bras (7) bu yin pa
de dag ni phan tshun lhan cig ’byuṅ ba’i rgyu’o || dpe ji lta bu źe na |

’byuṅ bźin sems kyi rjes ’jug daṅ || sems daṅ mtshan ñid mtshan gźi bźin ||

’byuṅ ba chen po bźi dag ni phan tshun lhan cig ’byuṅ ba’i rgyu yin no || sems ni sems kyi rjes
su ’jug pa’i chos (87a1) rnams kyi yin la de dag kyaṅ sems kyi yin no ||’dus byas kyi
mtshan ñid rnams ni mtshan gźi’i yin la de yaṅ de dag gi yin te |de ltar na ’dus byas thams
cad ni ci rigs par lhan cig ’byuṅ ba’i rgyu ñid yin no ||phan tshun ’bras bu ñid med bźin
du (2) chos ni mthun pa’i mtshan ñid rnams kyi lhan cig ’byuṅ ba’i rgyu yin la de dag ni
de’i ma yin pas kha bskaṅ bar bya’o ||


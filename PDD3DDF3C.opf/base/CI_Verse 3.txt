| yaṅ ci’i phyir chos mṅon pa bstan |

’di daṅ po ñid du sus bstan na | ’di ltar slob dpon chos mṅon pa’i mdzod ’chad par gus śe na
|

chos rnams rab tu rnam ’byed med par ñon moṅs rnams | gaṅ phyir ñe bar źi bar bya ba’i thabs
med la || ñon moṅs pas kyaṅ ’jig rten srid mtsho ’dir ’khyams te | | de bas de phyir ’di
ni ston pas gsuṅs so lo | | źes bya ba smos te |

gaṅ gi phyir chos rnams rab tu rnam par ’byed pa med par ñon moṅs pa ñe bar źi bar bya ba’i
thabs med la | | ñon moṅs pa rnams kyis kyaṅ ’jig rten ’khor ba’i rgya mtsho chen po ’dir
’khyam par byed pade’i phyir chos rnams rab tu rnam par ’byed par ’dod pa de’i don du ston
pa saṅs rgyas bcom ldan ’das kyis chos mṅon pa gsuṅs so lo || chos mṅon pa bstan pa med par
ni slob mas chos rab tu rnam par ’byed par mi nus so || bye brag tu smra ba rnams na re
de ni bcom ldan ’das kyis sil bur bśad la | btsun pa k’a ty’a’i bu la sogs pas bsdus nas
bźag ste | btsun pa chos skyoṅ kyis ched du brjod pa’i sde | sde tshan du byas pa bźin no
źes zer ro |


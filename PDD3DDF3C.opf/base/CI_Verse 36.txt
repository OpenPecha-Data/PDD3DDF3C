| khams bco brgyad po dag las gcod par byed pa ni gaṅ gcad par bya ba ni gaṅ | sreg par byed
pa ni gaṅ | bsreg par bya ba ni gaṅ | ’jal bar byed pa ni gaṅ | gźal bar bya ba ni gaṅ źe
na

| gcod byed (4)gcad par bya ba ñid | | phyi rol gyi ni khams bźi yin |

| gzugs daṅ dri daṅ ro daṅ reg bya źes bya ba ste | dgra sta daṅ śiṅ źes bya ba la sogs pa’o
| | gcod pa źes bya ba’i chos ’di ci źe na |’dus pa’i rgyun ’brel bar ’byuṅ ba can rnam par
’byed pa skyed pa’o || lus kyi dbaṅ po la sogs pa ni (5)gcad par bya ba ma yin te |yan
lag ma lus par bcad na de dag la gñis su byar med pa’i phyir ro || dbaṅ po rnams la ni gñis
su ’gyur ba med de |gcad pa’i yan lag la dbaṅ po med pa’i phyir ro || gcod par byed pa yaṅ
ma yin te | nor bu’i ’od bźin du daṅ ba’i phyir ro || ji ltar gcod byed (6)gcad par bya
ba ñid phyi rol gyi khams bźi yin ba ltar

de bźin bsreg bya ’jal bar byed pa’o |

| de dag ñid bsreg par bya ba yin la | de dag ñid ’jal bar byed pa yin no | | dbaṅ pa rnams
ni ma yin te | daṅ ba’i phyir ’od bźin no | | sgra yaṅ ma yin te | chad pa yin pa’i phyir
ro |

| sreg daṅ gźal la (7)mi mthun smra |

| kha cig na re ni khams bźi po de dag ñid sreg par byed pa yaṅ yin la | gźal bar bya ba ’aṅ
yin no źes brjod do || kha cig na re ni me’i khams kho na sreg par byed pa yin la | lci ba
ñid kho na gźal bar bya ba yin no źes brjod do |


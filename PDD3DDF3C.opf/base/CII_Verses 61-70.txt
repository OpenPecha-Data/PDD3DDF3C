chos rnam pa bźi po bstan pa de dag gaṅ yin sñam pa la |

sems daṅ sems las byuṅ ba yinźes bya ba smos so ||

’o na gaṅ dag (7) sems daṅ ldan pa ma yin pa daṅ | gzugs can gyi chos de dag ji lta bu źe na
|

mtshuṅs ldan ma gtogs gźan de bźin ||

mtshuṅs par ldan pa’i rgyu gcig po ma gtogs pa chos ñon moṅs pa can la sogs pa gźan yaṅ sems
daṅ sems las byuṅ ba rnams ji lta ba de kho na (99a1) bźin du skye ste |de la ñon moṅs pa
can rnams daṅ | rnam par smin pa las skyes pa rnams ni bźi las so ||lhag ma rnams ni gsum
las so || zag pa med pa’i daṅ po ni gñis las te | rgyu gcig las byuṅ ba’i chos ni med do
||rgyu rgya cher bśad pa rdzogs so ||

(2) rkyen rnams gaṅ źe na |

rkyen ni bźi po dag tu gsuṅs ||

gaṅ nas gsuṅs śe na | mdo las rkyen ñid ni bźi ste rgyu’i rkyen ñid daṅ | de ma thag pa’i rkyen
ñid daṅ | dmigs pa’i rkyen ñid daṅ | bdag po’i rkyen ñid do źes gsuṅs so ||rkyen du ’dra
ba ni rkyen ñid do || de la

rgyu źes bya ba rgyu (3) lṅa yin |

byed rgyu’i rgyu ma gtogs pa rgyu lṅa ni rgyu’i rkyen yin no ||

sems daṅ sems byuṅ skyes pa rnams || tha ma yin mtshuṅs de ma thag ||

dgra bcom pa’i tha ma ma gtogs pa sems daṅ sems las byuṅ ba rnams ni mtshuṅs pa de ma thag pa’i
rkyen yin te |rkyen ’di ni mtshuṅs pa yaṅ (4) yin la de ma thag pa’i yaṅ yin pas mtshuṅs
pa de ma thag pa’i rkyen to ||de ñid kyi phyir mi mñam par ’byuṅ ba’i phyir gzugs ni mtshuṅs
pa de ma thag pa’i rkyen ma yin te |’di ltar ’dod pa na spyod pa’i gzugs kyi mjug thogs
su res ’ga’ ni ’dod pa na spyod pa daṅ | gzugs na (5) spyod pa’i rnam par rig byed ma
yin pa’i gzugs ’byuṅ ṅo ||res ’ga’ ni ’dod pa na spyod pa daṅ zag pa med pa ’byuṅ bas gzugs
mṅon du ’gyur ba ’chol pa yin no || mtshuṅs pa de ma thag pa’i rkyen ni ’chol pa ma yin
no ||btsun pa dbyig bśes na re rgyas pa las byuṅ ba’i (6) gzugs kyi rgyud gcig ma ’gags pa
kho nar gñis pa ’byuṅ ba’i phyir ro źes zer ro ||btsun pa na re ches maṅ ba daṅ ñuṅ du ’byuṅ
ba’i phyir te |res ’ga’ ni gzugs maṅ po las ñuṅ du ’byuṅ ste | dper na sog ma’i thal ba
lta bu’o ||res ’ga’ ni ñuṅ du las maṅ po (7) ’byuṅ ste | dper na śiṅ pa ta’i sa bon chuṅ
du las rim gyis yal ga du ma skye ba daṅ ldan pa’i śiṅ nya gro dha’i bar lta bu’o źes zer
ro ||sems daṅ sems las byuṅ ba rnams la yaṅ dge ba daṅ mi dge ba daṅ luṅ du ma bstan pa’i
sems dag daṅ | rtog pa daṅ dpyod pa daṅ bcas pa (99b1) la sogs pa’i tiṅ ṅe ’dzin gsum la
chos maṅ ba daṅ ñuṅ du ’byuṅ ba ma yin nam źe na |rigs gźan la ni yod kyi raṅ gi rigs la ni
med de |nam yaṅ tshor ba’am ’du śes la sogs pa ches maṅ du ’byuṅ ba med do ||yaṅ ci raṅ
gi rigs kho na’i mtshuṅs pa de ma thag pa’i (2) rkyen yin nam źe na |de ni ma yin te |’dir
ni tshogs mtha’ dag kho na tshogs mtha’ dag gźan gyi mtshuṅs pa de ma thag pa’i rkyen yin
gyi | ’dir ni tshor ba la sogs pa’i rdzas ñuṅ ṅu las tshor ba la sogs pa’i rdzas maṅ po ’byuṅ
ba ni ma yin no źes bya ba de tsam źig bśad par (3) zad do ||rgyud ’dra ba dag ni raṅ
gi rigs kho na’i mtshuṅs pa de ma thag pa’i rkyen yin te |sems kyaṅ sems kho na’i yin la
| tshor ba yaṅ tshor ba kho na’i yin no sñam du rgyas par sems śiṅgaṅ gi tshe ñon moṅs pa
can ma yin pa’i mjug thogs su ñon moṅs pa can ’byuṅ ba’i ñon moṅs pa de’i (4) mtshuṅs pa de
ma thag pa’i rkyen ni sṅon ’gags pa’i ñon moṅs pa yin te | dper na ldaṅ ba’i sems kyi ’gog
pa la sñoms par ’jug pa’i sems lta bu’o źes zer te ||de skad du ni mi brjod do ||ldan pa
ma yin pa’i ’du byed rnams kyaṅ ’chol bar mṅon du gyur pa de ñid kyi phyir mtshuṅs pa (5)
de ma thag pa’i rkyen ma yin te | khams gsum pa daṅ ldan pa ma yin pa rnams cig car mṅon
du ’gyur ba’i phyir ro ||ci’i phyir ma ’oṅs pa mtshuṅs pa de ma thag pa’i rkyen du mi ’dod
ce na |ma ’oṅs ba’i dus ni ’chol ba yin pa’i phyir te | sṅa phyi med pa’i phyir ro ||’o
na bcom (6) ldan ’das kyis ma ’oṅs pa che ge mo źig gi mjug tu ma ’oṅs pa ’di ’byuṅ ṅo źes
bya bar ji ltar mkhyen ce na |’das pa daṅ da ltar gyi las rjes su dpag pa’i phyir te |bcom
ldan ’das kyis las ’di lta bu’i rnam par smin pa ni ’di lta bu ’am chos las chos skyes (7)
so źes bya bar ’das pa’i dus gzigs la |da lta’i las ’di yaṅ de lta bu yin pas |de lta bas
na ’di las kyaṅ rnam par smin pa de lta bu’am | chos las chos skye bar ’gyur ro źes bya
bar mkhyen la |de’i mkhyen pa de yaṅ rjes su dpag pa las byuṅ ba yaṅ ma yin (100a1) te |’di
ltar bcom ldan ’das kyis ’das pa daṅ da ltar las rjes su dpag nas ma ’oṅs pa’i rdzas ’chol
pa rnams mṅon sum du brtags te | gaṅ zag ’dis las ’di lta bu byas pas ma ’oṅs pa’i ’bras
bu ’di yoṅs su bzuṅ ṅo źes bya bar mkhyen (2) to źes grag go ||de lta na bcom ldan ’das
kyis sṅon gyi mtha’ ma gzigs par phyi ma’i mtha’ mi mkhyen par ’gyur ro ||gźan dag na re
sems can rnams kyi rgyud la ’bras bu’i rtags su gyur pa sems daṅ ldan pa ma yin pa’i ’du byed
kyi khyad par źig yod de | bcom ldan (3) ’das kyis de gzigs nas bsam gtan nam mṅon par
mkhyen pa mṅon du mdzad bźin du yaṅ ma ’oṅs pa mkhyen to źes zer ro ||mdo sde pa rnams na
re di ltar na bcom ldan ’das mtshan mkhan kho na yin par ’gyur gyi mṅon sum du mdzad pa ni
ma yin no ||de lta bas na bcom (4) ldan ’das ni bźed pa tsam gyis thams cad mkhyen te |bcom
ldan ’das kyis kyaṅ saṅs rgyas rnams kyi yul ni bsam gyis mi khyab po źes gsuṅs so źes
zer ro ||ma ’oṅs pa’i go rims ṅes par gnas pa med na ci’i phyir chos kyi mchog gi mjug thogs
su sdug bsṅal la (5) chos śes pa’i bzod pa kho na skye’i gźan ni ma yin no ||de bźin du
rdo rje lta bu’i mjug thogs su zad pa śes pa kho na skye’i gźan ma yin pa’i bar du yin źe
na |gaṅ źig gaṅ la rag las te skye ba de ni de’i mjug thogs su skye ste |dper na mtshuṅs
pa de ma thag pa’i rkyen (6) med bźin du yaṅ sa bon la sogs pa’i myu gu la sogs pa bźin no
||ci’i phyir dgra bcom pa’i sems daṅ sems las byuṅ ba tham rnams mtshuṅs pa de ma thag pa’i
rkyen ma yin źe na |sems gźan daṅ ’brel pa ma yin pa’i phyir ro ||de lta na ’gags ma thag
pa’i (7) sems yid yin no źes bya ba de ma thag pa’i rnam par śes pa med pa’i phyir sems
tha ma yid du yaṅ mi ’gyur ba ma yin nam |yid ni rten gyi dṅos pos rab tu phye ba yin gyi
| byed pas rab tu phye ba ni ma yin pas rten ni yod pa ñid kyirgyu ma tshaṅ bas rnam par
śes pa (100b1) gźan mi skye ba kho nar zad do ||mtshuṅs pa de ma thag pa’i rkyen ni byed
pas rab tu phye ba yin no || des chos gaṅ ’bras bur gzuṅ ba de ni chos thams cad dam srog
chags thams cad kyis kyaṅ ji ltar yaṅ mi skye bar dgag par mi nus so ||chos gaṅ dag sems kyi
mtshuṅs pa de ma thag pa (2) can yin pa de dag sems kyi de ma thag pa can yaṅ yin nam źe
na |mu bźi ste |mu daṅ po ni sems med pa’i sñoms par ’jug pa las ldaṅ ba’i sems daṅ | sñoms
par ’jug pa’i skad cig ma gñis pa la sogs pa dag go ||mu gñis pa ni sñoms par ’jug pa’i
skad cig (3) ma daṅ po daṅ sems daṅ bcas pa’i gnas skabs kyi skye ba la sogs pa’o ||mu gsum
pa ni sñoms par ’jug pa’i skad cig ma daṅ po daṅ | sems daṅ bcas pa’i gnas skabs dag go
||mu bźi pa ni sñoms par ’jug pa’i skad cig ma gñis pa la sogs pa daṅ | ldaṅ (4) ba’i sems
kyi skye ba la sogs pa’o ||chos gaṅ dag sems kyi mtshuṅs pa de ma thag pa can yin pa de
dag sñoms par ’jug pa’i de ma thag pa can yin nam źe na |mu bźi ste |gsum pa daṅ bźi pa gaṅ
dag yin pa de dag ni daṅ po daṅ gñis pa dag go || daṅ po daṅ gñis pa gaṅ (5) dag yin ba
de dag ni gsum pa daṅ bźi pa gaṅ dag yin par bśad do ||da ni ji ltar ldaṅ ba’i sems yun riṅ
mo źig tu chad pa sñoms par ’jug pa’i sems kyi mtshuṅs pa de ma thag pa źes bya źe na |sems
gźan gyis mchod pa’i phyir ro || mtshuṅs pa de ma thag pa’i rkyen (6) bśad zin to ||

dmigs pa chos rnams thams cad do ||

ci rigs par mig gi rnam par śes pa mtshuṅs par ldan pa daṅ bcas pa’i ni gzugs so || rnam ba’i
rnam par śes pa’i ni sgra’o || sna’i rnam par śes pa’i ni dri’o || lce’i rnam par śes pa
ni ro’o || lus kyi (7) rnam par śes pa ni reg bya’o || yid kyi rnam bar śes ba ni chos thams
cad do ||chos gaṅ źig chos gaṅ gi dmigs pa yin pa’i chos de ni mi dmigs kyaṅ de lta bu’i
mtshan ñid yin pa’i phyir nam yaṅ dmigs pa ma yin te |dper na śiṅ la sogs pa mi sreg kyaṅ
de lta ba’i (101a) mtshan ñid yin pa’i phyir bud śiṅ źes bya ba bźin no ||sems daṅ sems
las byuṅ ba’i chos skye mched daṅ | rdzas daṅ | skad cig ma des pas dmigs pa la skad cig
bdag ñid ji lta bar ṅes pa’di dag ci rten ṅes pas kyaṅ ṅes pa źig yin nam źe na | smras (2)
pa de bźin te |skyes pa rnams ni rten daṅ lhan cig pa dag yin no || ma skyes pa rnams daṅ
| ’das pa rnams ni rten daṅ ma ’brel pa dag yin no ||gźan dag na re ’das pa rnams kyaṅ rten
daṅ lhan cig pa dag yin no źes zer ro ||dmigs pa’i rkyen bśad zin to ||

byed (3) rgyu źes bya bdag por bśad ||

byed pa’i rgyu gaṅ yin pa de ñid bdag po’i rkyen yin no ||rkyen ’di ni lhag pa yin pas bdag
po’i rkyen to ||dmigs pa’i rkyen yaṅ chos thams cad yin la | bdag po’i rkyen yaṅ chos thams
cad yin na ’di la lhag pa ci źig yod ce na |lhan (4) cig ’byuṅ ba’i chos rnams ni nam yaṅ
dmigs pa ma yin gyibdag po’i rkyen ni yin pas ’di la lhag pa yod pa ñid do ||yaṅ na lhag
pa’i rkyen yin te |chos thams cad raṅ gi ṅo bo ma gtogs pa’i ’dus byas thams cad kyi yin
no ||rkyen bźi char gyis kyaṅ chos kyi rkyen ma (5) yin pa’i chos lta yod dam źe na |yod de
| raṅ gi ṅo bos raṅ gi ṅo bo lta bu’o ||gźan gyi ṅo po yaṅ yod de | ’dus ma byas kyi ’dus
byas lta bu daṅ | ’dus ma byas kyi ’dus ma byas lta bu’o ||

yaṅ rkyen ’di dag bya ba byed pa na gnas skabs gaṅ gi chos la byed ce na |re (6) źig rgyu’i
rkyen rnam pa ldar bśad pa de las |

rgyu gñis po dag ’gag pa la bya ba byed do ||

’gag pa źes bya ba ni da ltar yin te | ’gag pa la mṅon du phyogs pa’i phyir ro ||

de la ni lhan cig ’byuṅ ba daṅ mtshuṅs par ldan pa’i rgyu dag bya ba byed de |de gñis ni (7)
lhan cig ’byuṅ ba’i ’bras bu la bya ba byed do ||

gsum po ni skye ba la’o ||

skye ba źes bya ba ni ma ’oṅs pa ste | skye ba la mṅon du phyogs pa yin no ||de la ni skal ba
mñam pa daṅ | kun tu ’gro ba daṅ | rnam par smin pa’i rgyu rnams bya ba byed de |re źig
rgyu’i rkyen ni (101b1) de lta bu yin no ||

de las gźan pa’i rkyen dag de las bzlog pa yin ||

mtshuṅs pa de ma thag pa daṅ | dmigs pa’i rkyen dag ni byed pa’i tshul gaṅ gis rgyu’i rkyen
rnam pa gñis su byas nas bśad pa de las bzlog par rig par bya ste |mtshuṅs pa de ma thag pa’i
rkyen ni (2) skabs ’byed pa’i phyir skye ba la bya ba byed do ||dmigs pa’i rkyen ni da
ltar gyi sems daṅ sems las byuṅ pa rnams kyis ’dzin pa’i phyir ’gag pa la bya ba byed do
||bdag po’i rkyen ni gnas skabs thams cad du mi sgrib pa’i ṅo por gnas pas ’di’i bya ba ni
’di ñid yin no ||rkyen (3) rnams byed pa daṅ bcas par bśad zin to ||

yaṅ chos gaṅ źig rkyen du źig gis skyed ce na |

bźi yis sems daṅ sems byuṅ rnams ||

de la ’di dag rgyu’i rkyen ni rgyu lṅa po thams cad do ||mtshuṅs pa de ma thag pa’i rkyen ni
sems daṅ sems las byuṅ ba sṅa ma gźan dag (4) gi bar du ma chod pa rnams so ||dmigs pa’i
rkyen ni ci rigs par yul lṅa po dag daṅ chos thams cad do ||bdag po’i rkyen ni raṅ gi ṅo bo
ma gtogs pa chos thams cad do ||

gsum gyis sñoms par ’jug pa gñis ||

’gog pa daṅ ’du śes med pa’i sñoms par ’jug (5) pa dag la ni dmigs pa’i rkyen med de | de dag
ni dmigs par byed pa ma yin no ||de gñis kyi rgyu’i rkyen ni rnam pa gñis te | lhan cig
’byuṅ ba’i rgyu ni skye ba la sogs pa’o ||skal ba mñam pa’i rgyu ni sa mtshuṅs pa’i dge ba’i
chos sṅar byuṅ ba rnams so ||mtshuṅs (6) pa de ma thag pa’i rkyen ni sñoms par ’jug pa’i
sems mtshuṅs par ldan pa daṅ bcas pa’o ||bdag po’i rkyen ni sṅa ma bźin no ||sñoms par ’jug
pa ’di dag ni sems kyi mṅon par ’du byed pa las skye ba’i phyir |sems kyi mtshuṅs pa de
ma thag pa can dag ni yin gyi (7) sems skye pa la bgegs byed pa’i phyir mtshuṅs pa de ma
thag pa’i rkyen ni ma yin no ||

gźan ni gñis po dag las skye ||

chos gźan ldan pa ma yin pa rnams daṅ gzugs can rnams ni rgyu daṅ bdag po’i rkyen dag las skye’o
||dṅos po rnams ni ji skad bśad pa’i (102a1) rgyu daṅ rkyen rnams kho na las skye’i ’gro
pa thams cad kyi rgyu gcig pu dbaṅ phyug daṅ skyes bu daṅ | gtso bo la sogs pa ni med
do źes bya ba’di la gtan tshigs ci źig yod | gal te gtan tshigs kyis byas pa’i grub par sems
nade ñid kyis thams cad kyi rgyu dbaṅ (2) phyug la sogs pa cig car du źig yin no źes bya
ba’i smra ba ’di pa stsal ba ma yin nam |

gźan yaṅ |

dbaṅ phyug sogs min rim sogs phyir ||

gal te dbaṅ phyug gam | gźan yaṅ ruṅ ste rgyu gcig pu kho na źig yin na ’gro ba thams cad cig
car du ’byuṅ bar ’gyur pa źig na |(3) dṅos po rnams ni rim gyis ’byuṅ ba yaṅ snaṅ ṅo ||de
ni ’di ni da ltar skye bar gyur cig | ’di ni ’gag par gyur cig | ’di ni phyis skye bar gyur
cig ces dbaṅ phyug gi ’dod pa’i dbaṅ gis yin no ||’o na ni ’dod pa tha dad pa’i phyir
rgyu du mar ’grub par ’gyur la |’dod pa (4) tha dad pa de yaṅ de’i rgyu’i dbaṅ phyug la tha
dad pa med pa’i phyir cig car ’byuṅ bar ’gyur ro ||’on te rgyu gźan la ltos na ni dbaṅ phyug
rgyu ma yin pa kho nar ’gyur la |de dag kyaṅ rim gyis skye ba la rgyu gźan gyi bye brag
la ltos pa’i phyir thug pa med par thal bar ’gyur (5) bas rgyu gcig nas gcig tu brgyud
pa’i bye brag mtha’ yas pa thog ma med pa ñid du khas blaṅs pa’i phyir dbaṅ phyug gi rgyur
mos pa ’di ni śākya’i sras po’i lus kho na las ma ’das pa yin no ||gal te dbaṅ phyug gi ’dod
pa rnams cig car yin du zin kyaṅ ’gro ba ni cig (6) car ma yin te |’dod pa ji lta bar
skye ba’i phyir ro źe na ma yin te |de dag la phyis khyad par med pa’i phyir ro ||re źig dbaṅ
phyug gi ’byin pa’i tshegs ’di rñed la don ci źig yod |gal te dga’ ba yin no źe na | ’o
na ni thabs med par de byed par mi nus pas de la (7) dbaṅ phyug ma yin par ’gyur te | gźan
la yaṅ de kho na daṅ ’dra’o ||gal te yaṅ dbaṅ phag dmyal ba la sogs par skye dgu gnod pa
maṅ po daṅ ’bol pa dag phyuṅ nas des dga’ bar ’gyur na ni de lta bu’i dbaṅ phyug de la phyag
’tshal lo ||de las brtsams nas |

gaṅ phyir (102b1) ma lus sreg pa daṅ || gaṅ phyir rna daṅ gaṅ phyir gtum ||gaṅ phyir gduṅ ldan
gaṅ gi phyir || śa daṅ khrag daṅ rkaṅ za ba ||de phyir drag po źes bya’o ||źes bya ba’i
tshigs su bcad pa ’di yaṅ legs par smras pa yin no ||

yaṅ ’gro ba’i rgyu gcig tu yoṅs su bzuṅ bas don gźan (2) dag gi skyes bu’i phyed pa mṅon sum
ni bsñon par ’gyur ro ||rgyu rnams daṅ bcas pa’i dbaṅ phyug la yaṅ rgyur rtog pa rnams ni
gus pas smra ba ’ba’ źig tu zad de |rgyu rnams las gźan gyis byed pa mi snaṅ ba’i phyir ro
||dbaṅ phyug de lhan cig byed pa’i rgyu daṅ po rnams la yaṅ dbaṅ (3) phyug ma yin par ’gyur
ro ||’on te daṅ po byuṅ pa dbaṅ phyug gi rgyu las byuṅ ba yin no źe na |de yaṅ rgyu gźan
la mi ltos pa’i phyir dbaṅ phyug bźin du thog ma med pa ñid du thal bar ’gyur ro ||de bźin
du gtso bo la yaṅ ci rigs par brjod par bya’o ||de lta bas na ’jig rten (4) gyi rgyu gcig
pu ni med kyi’di ni raṅ gi las rnams kho nas skye ba de daṅ der skye bar byed do ||ñon
moṅs blo ma sbyaṅs pa rnams ni raṅ raṅ gi rnam par smin pa’i ’bras bu daṅ | skyes bu byed
pa’i ’bras bu ñams su myoṅ ba na log par gźan dbaṅ phyug tu yoṅs su rtog par byed do ||(5)
de ni rdzogs so | ||

| yaṅ |gźan ni gñis po dag las skye ||źes gaṅ bśad pa

de ji ltar na ’byuṅ ba rnams ’byuṅ ba rnams kyi rgyu’i rkyen yin źe na |

de yi ’byuṅ ba rnam pa gñis ||

’byuṅ ba’i rgyu źes bya ba’i tha tshig ste | skal ba mñam pa daṅ lhan cig ’byuṅ ba’i rgyu dag
gis (6) so ||

’byuṅ las gyur pa’i rnam pa lṅa ||

byuṅ ba rnams ’byuṅ ba las gyur pa’i ni rgyu rnam pa lṅa yin te | ji lta źe na |

skyed phyir brten phyir gnas phyir daṅ | rtog pa’i phyir daṅ ’phel byed phyir ||

de yaṅ byed rgyu’i rgyu kho na rnam pa lṅa tha dad pa yin te |skyed pa’i rgyu ni de dag las
skye (7) pa’i phyir ro ||brten pa’i rgyu ni skyes pa ’byuṅ ba’i rjes su mthun par byed pa’i
phyir te | slob dpon la sogs pa la brten pa bźin no ||gnas pa’i rgyu ni rten du gyur pa’i
phyir te | ri mo’i rtsig pa bźin no ||rton pa’i rgyu ni rgyan mi ’chad pa’i rgya yin pa’i
phyir ro ||’phel bar byed pa’i (103a1) rgyu ni ’phel ba’i rgyu yin pa’i phyir te | de lta
bas na de dag gi skye ba daṅ | ’gyur ba daṅ | brten pa daṅ gnas pa daṅ | rton pa daṅ ’phel
ba’i rgyu ñid du bstan pa yin no ||

’byuṅ ’gyur rnam gsum phan tshun du ||

rgyu yin te | lhan cig ’byuṅ ba daṅ | skal ba (2) mñam pa daṅ | rnam par smin pa’i rgyu dag
gis so ||byed rgyu’i rgyu ni bye brag med par ’jug pa’i phyir rtag tu mi bgraṅ ṅo ||de la
lhan cig ’byuṅ ba’i rgyu ni lus daṅ ṅag gi las sems kyi rjes su ’jug pa phan tshun du yin
gyirgyur byas pa’i gzugs gźan ma yin no ||skal ba (3) mñam pa’i rgyu ni sṅar byuṅ ba thams
cad skal ba mñam pa’i rgyu yin no ||rnam par smin pa’i rgyu ni lus daṅ ṅag gi las gaṅ gi
rnam par smin pa mig la sogs pa yin pa’o ||

’byuṅ ba rnams kyi de rnams gcig ||

’byuṅ pa las gyur pa’i gzugs ’byuṅ ba rnams kyi ni rnam par (4) smin pa’i rgyu kho na yin te
| lus daṅ ṅag gi las gaṅ gi rnam par smin pa rnams yin pa’o ||

sems daṅ sems las byuṅ ba rnams bye brag med par mtshuṅs pa de ma thag pa’i rkyen du bśad kyi
| sems gaṅ gi mjug thogs su gaṅ ’byuṅ źes bya ba ṅes pa ni ma bśad (5) pasda ni de brjod
par bya’o ||de la re źig mdor bsdu na sems bcu gñis so ||ji lta źe na |

’dod yid dge daṅ mi dge daṅ || bsgribs pa daṅ ni ma bsgribs pa ||źes bya ba smos te |

’dod pa’i khams na sems bźi ste ||dge ba daṅ mi dge ba daṅ bsgribs la luṅ du (6) ma bstan pa
daṅ | ma bsgribs la luṅ du ma bstan pa’o ||

gzugs daṅ gzugs med pa dag na | mi dge las gźan |

gzugs kyi khams na mi dge ba med kyi gsum yod do ||gzugs med pa’i khams na yaṅ de daṅ ’dra ste
| de ltar na bcu po de dag ni zag pa daṅ (7) bcas pa’i sems yin no ||

zag med gñis |

slob pa daṅ mi slob pa ste | de ltar na de dag ni sems bcu gñis yin no || de la |

’dod sems dag pa las sems dgu ||

mjug thogs su źes ’og nas ’chad de |’dod pa’i khams na dge ba’i sems gaṅ yin pa de’i mjug (103b1)
thogs su ni sems dgu ’byuṅ ste |raṅ gi sa pa bźi daṅ slob pa daṅ | mi slob pa daṅ |
gzugs na spyod pa gñis te |sñoms bar ’jug pa’i tshe dge ba daṅ | ñiṅ mtshams sbyor ba’i tshe
bsgribs pa’o ||gzugs med pa na spyod pa ni ñiṅ mtshams sbyor ba’i tshe bsgribs pa kho (2)
na ste |śin tu bskal pa’i phyir dge ba ni ma yin no ||gzugs med pa na spyod pa rnams ni
’dod pa’i khams nas riṅ ba yin te |rten daṅ rnam pa daṅ | dmigs pa daṅ | gñen po riṅ ba ñid
dag gis so |

de la rten riṅ ba ñid ni sñoms par ’jug pa’i (3) mtshuṅs pa de ma thag pa’i rkyen gyi rten ñid
du mi srid pa’i phyir ro ||rnam par riṅ ba ñid ni ’dod pa’i khams rags pa la sogs pa’i
rnam pa dag tu rnam par mi byed pa’i phyir ro ||des na dmigs pa riṅ ba ñid kyaṅ bśad pa yin
te | bsam gtan bźi pa kho na la rags pa la sogs (4) pa’i rnam pa dag tu dmigs so ||gñen
po riṅ ba ñid ni ’dod pa’i ’dod chags daṅ ma bral ba la de mṅon du ’gyur mi srid pa’i phyir
ro ||rnam par sun ’byin pa la sogs pa yaṅ mi ’thad pa’i phyir te | yul ma yin pa ni rnam
par sun dbyuṅ bar mi nus so ||

slob pa daṅ (5) mi slob pa’o ||

de ni brgyad po kho na las

’dod pa na spyod pa’i dge ba’i sems de ni brgyad kyi mjug thogs su ’byuṅ ste |raṅ gi sa pa bźi
daṅ | gzugs na spyod pa gñis las te |ldaṅ ba’i tshe dge ba daṅ |ñon moṅs pa can gyi sñoms
par ’jug pas gzir ba sa ’og ma’i dge ba (6) la brten pa’i phyir bsgribs pa daṅ |ldaṅ ba’i
tshe slob pa daṅ mi slob pa dag las so ||

mi dge ba ni bcu dag las ||

slob pa daṅ mi slob pa dag ma gtogs te | ’dod pa’i khams su ñiṅ mtshams sbyor ba na gzugs daṅ
gzugs med pa’i sems thams cad kyi mjug (7) thogs su mi dge ba’i sems ’byuṅ ṅo ||

de las bźi ste |

mi dge ba’i sems kyi mjug thogs su ni sems bźi ’byuṅ ste | raṅ gi sa pa dag kho na’o ||ji ltar
’dod pa’i khams kyi mi dge ba’i sems bśad pa |

bsgribs de bźin |

bcu po kho na’i mjug thogs su ’byuṅ (104b1) ltar |

gzugs med pa’aṅ de’i tshul lo ||

de na yod pa’i ma bsgribs la luṅ du ma bstan pa yaṅ raṅ gi sa pa gsum kho na las ’byuṅ la |de
las kyaṅ raṅ gi sa pa gsum daṅ | sa ’og ma pa’i ñon moṅs pa can rnams daṅ drug ’byuṅ ṅo
||

dge ba las

sems dgu dag go ||

(2) gzugs med pa na spyod pa’i dge pa’i sems las ni sems dgu ’byuṅ ste |’dod pa na spyod pa’i
dge ba daṅ | ’dod pa daṅ gzugs na spyod pa’i ma bsgribs la luṅ du ma bstan pa dag ma gtogs
so ||

de drug gi |

gzugs med pa na spyod pa’i dge ba ni raṅ gi sa pa gsum daṅ | (3) gzugs na spyod pa’i dge ba
daṅ | slob pa daṅ | mi slob pa dag las so ||

bsgribs pa las bdun |

gzugs med pa na spyod pa’i bsgribs pa las ni raṅ gi sa pa gsum daṅ | gzugs na spyod pa’i dge
ba daṅ | bsgribs pa daṅ | ’dod pa na spyod pa’i ñon moṅs pa can (4) gñis so ||

de de bźin |

de yaṅ bdun kho na las ’byuṅ ste | ’dod pa daṅ gzugs na spyod pa’i ñon moṅs pa can rnams daṅ
| slob pa daṅ mi slob pa dag ma gtogs so ||

slob pa bźi las |

khams gsum pa’i dge ba daṅ | slob pa las so ||

de las lṅa |

bźi po de dag ñid (5) daṅ | mi slob pa’o ||

mi slob pa ni lṅa las so ||


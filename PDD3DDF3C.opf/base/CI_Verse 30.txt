| gźan rnam gsum |

gźan khams bcu po dag ni dge ba daṅ mi dge ba daṅ luṅ du ma bstan pa yaṅ yin te |de la sems
kyi khams bdun ma chags pa la sogs pa daṅ mtshuṅs par (7)ldan ba dag ni dge ba yin no || chags
pa la sogs pa daṅ mtshuṅs par ldan pa dag ni mi dge ba yin no | | gźan dag ni luṅ du
ma bstan ba yin no || chos kyi khams ni ma chags pa la sogs pa’i ṅo bo ñid daṅ mtshuṅs par
ldan pa daṅ | kun nas bslaṅ ba daṅ | so sor (41a1) brtags pas ’gog pa ni dge ba’o || chags
pa la sogs pa’i ṅo bo ñid daṅ mtshuṅs bar ldan pa daṅ | kun nas bslaṅ ba ni mi dge ba’o
|| gźan ni luṅ du ma bstan pa yin no || gzugs daṅ sgra’i khams ni lus daṅ ṅag gi rnam par
rig byed kyis bsdus (2)pa dge ba daṅ mi dge ba’i sems kyis kun nas bslaṅ ba dag ni dge ba
daṅ mi dge ba yin no || de las gźan pa dag ni luṅ du ma bstan pa yin no | | dge ba la sogs
pa’i dṅos po bśad zin to |

| khams bco brgyad po de dag las ’dod par gtogs pa rnams ni du | gzugs (3)daṅ gzugs med par
gtogs pa rnams ni du źe na |

’dod khams gtogs pa thams cad do |

| gtogs pa ni ma bral ba ste | ’dod pa’i khams daṅ ldan źes bya ba’i tha tshig go |

| gzugs kyi khams ni bcu bźi’o |

| gzugs kyi khams na ni khams bcu bźi ste |

dri (4)daṅ ro daṅ sna daṅ ni | | lce’i rnam par śes khams ma gtogs |

| de na dri daṅ ro dag med || de gñis ni khams kyi zas yin pa’i phyir la |de dag gi ’dod chags
daṅ bral ba rnams kyaṅ der skye ba’i phyir ro || de lta bas na dmigs pa med pa’i phyir
sna daṅ lce’i rnam par śes pa (5)dag kyaṅ med do || de lta na ni ’o na de ni rig bya’i khams
kyaṅ med par thal bar ’gyur te | khams kyi zas yin pa’i phyir ro || zas kyi raṅ bźin ma
yin pa gaṅ yin pa de de na yod do | | dri daṅ ro dag kyaṅ de ltar thal bar ’gyur ro || reg
bya dbaṅ po’i rten daṅ gźi daṅ bgo ba (6)la sogs pa’i dṅos por yod du chug kyaṅ zas mid
pa med par dri daṅ ro dag la yoṅs su loṅs spyod pa med de |de lta bas na de na zas mid pa’i
’dod chags daṅ bral ba rnams la dri daṅ ro dag dgos pa med kyi reg bya ni ma yin no || gźan
dag na re nisñoms par ’jug pa’i bsam (7)gtan la brten nas ’dir gzugs rnams kyaṅ mthoṅ
źiṅ sgra rnams kyaṅ thos laśin tu sbyaṅs pa daṅ lhan cig par gyur pa’i reg bya’i khyad bar
gyis kyaṅ lus la phan ’dogs pas |de’i phyir skye ba’i bsam gtan na gsum po de dag srid kyi
| dri daṅ ro dag ni ma yin no źes (41b1)zer ro || de lta na ni ’o na sna daṅ lce’i dbaṅ
po dag kyaṅ med par thal bar ’gyur te |dgos pa med pa’i phyir ro || dgos pa yod de | de dag
med par ni rten mdzes pa ñid daṅ | mṅon bar brjod par yaṅ mi ’gyur ro || gal te dgos pa
der zad na mdzes par bya ba’i don daṅ | (2)tshig gi don du rten kho nas chog gi dbaṅ po ni
dgos pa med do || dbaṅ po med pa’i rten ni mi srid de | pho’i dbaṅ po’i rten bźin no || de
ni dgos pa med pa’i phyirmi srid par rigs kyi sna daṅ lce’i dbaṅ po’i rten ni dgos pa daṅ
bcas pa yin pas |de’i phyir ’di dag ni (3)dbaṅ po med par yaṅ srid par rigs so || dgos pa
med par yaṅ dbaṅ po mṅon par ’grub par ’gyur te |dper na mṅal du ṅes par ’chi ba rnams kyi
lta bu’o | | dgos pa med pa yin mod kyi rgyu med pa can ni ma yin no || dbaṅ po skye ba’i
rgyu gaṅ źe na | dbaṅ po la (4)sred pa daṅ bcas pa’i las kyi khyad par ro || gaṅ yaṅ yul
la sred pa daṅ bral ba de ni gdon mi za bar dbaṅ po las kyaṅ sred pa daṅ bral ba yin pasde
dag gi yul la ’dod chags daṅ bral ba rnams la sna daṅ lce’i dbaṅ po dag ’byuṅ bar ’os pa
ma yin no || yaṅ na (5)pho’i dbaṅ po yaṅ ci ste ’grub par mi ’gyur | mi mdzes par byed pa’i
phyir ro || mdoms kyi spa ba sbubs su nub pa rnams kyi ci’i phyir mi mdzes par ’gyur |dgos
pa’i dbaṅ gis ’byuṅ ba yaṅ ma yin no | | ’o na ci źe na |rgyu’i dbaṅ gis ’byuṅ bas rgyu
yod na mi mdzes (6)par byed bźin du yaṅ ’byuṅ bar ’gyur ba ñid do || ’o na ni mdo las dbaṅ
po rnamsmtshaṅ ba med ciṅ med pa ma yin no źes’byuṅ ba daṅ ’gal lo źe na | de na dbaṅ
po gaṅ dag srid pa de dag gis dbaṅ po med pa ma yin bas ’di la ’gal ba ci źig yod |(7)de lta
ma yin na pho’i dbaṅ po yaṅ yod par thal bar ’gyur ro || ’di skad du lus kyi sgo nas skye
mched drug la sred pa kun du spyod kyi yul gyi sgo nas ni ma yin bas de na sna daṅ lce’i
dbaṅ po dag ni yod pa ñid kyi dri daṅ ro dag ni ma yin no || pho’i dbaṅ po ni ’khrig (42a1)
pa reg pa’i sgo nas sred pa kun tu spyod pas de lta bas na gzugs kyi khams su gtogs pa’i
khams bcu bźi’o źes bya ba de grub po źes brjod do |


| phuṅ po daṅ khams daṅ skye mched kyi don gaṅ yin pa ’dir brjod par bya ste |

spuṅs daṅ skye dgu (4)rigs kyi don | | phuṅ po skye mched khams rnams yin |

| mdo las | gzugs gaṅ yin pa ci yaṅ ruṅ ’das pa ’am | ma ’oṅs pa ’am | da ltar byuṅ ba ’am |
naṅ gi ’am | phyi’i ’am | rags pa ’am | phra ba’am | ṅan pa ’am | gya nom pa ’am | thag riṅ
ba na yod (5)pa gaṅ yin ba ’am | ñe ba na yod pa gaṅ yin pa de dag thams cad gcig tu bsdus
te gzugs kyi phuṅ po źes bya ba’i graṅs su ’gro’o źes ’byuṅ ba’i phyir spuṅs pa’i don
ni phuṅ po’i don to źes bya bar grub po || de la bye brag tu smra ba rnams na re gzugs ’das
pa ni mi rtag pa (6)ñid kyis ’gags pa’o || ma ’oṅs pa ni ma byuṅ ba’o | | da ltar byuṅ ba
la ma ’gags pa’o || naṅ gi ni raṅ gi rgyud la yod pa’o | | gźan ni phyi’i ’o | | yaṅ skye
mched kyi sgo nas so || rags pa ni thogs pa daṅ bcas pa’o | | phra ba ni thogs pa med pa’o
| | (7)yaṅ na ltos pa pa yin no || gal te ltos pa pa yin pa’i phyir ma grub bo źe na |
ma yin te |ltos pas tha dad pa’i phyir ro || gaṅ la ltos te rags pa yin pa ni nam du yaṅ de
la ltos nas phra ba ma yin te | pha daṅ bu bźin no | | ṅan [?] pa ni ñon moṅs pa can no
|| gya nom pa ni (35b1)ñon moṅs pa can ma yin pa’o | | riṅ ba ni ’das pa daṅ ma ’oṅs pa’o
| | ñe ba ni da ltar byuṅ ba ste |rnam par śes pa’i bar du’aṅ de daṅ ’dra’o || ’di ni khyad
par yin te | rags pa ni dbaṅ po lṅa la brtan pa’o | | phra ba ni yid las byuṅ ba’o || yaṅ
na sa las rig (2)par bya’o źes so || btsun pa na re ni gzugs rags pa ni dbaṅ po lṅas gzuṅ
bar bya ba’o | | gźan ni phra ba’o || ṅan pa ni yid du mi ’oṅ ba’o | | gya nom pa ni yid
du ’oṅ ba’o | | riṅ ba ni yul mi snaṅ ba can no | | ñe ba ni yul snaṅ ba can no || ’das pa
la sogs pa ni (3)raṅ gi miṅ gis bstan pa’i phyir te |tshor ba la sogs pa yaṅ de bźin du
rig par bya’o || de dag gis riṅ ba daṅ ñe ba ñid ni de rten gyi dbaṅ gis so | | rags pa daṅ
phra ba ñid ni sṅa ma bźin no źes zer ro || sems daṅ sems las byuṅ ba rnams skye ba’i sgo’i
don ni skye mched kyi (4)don te |ṅes pa’i tshig tu na sems daṅ sems las byuṅ ba rnams
skye ba mched par byed bas skye mched rnams te | rgyas par byed ces bya ba’i tha tshig go
|rigs kyi don ni khams kyi don te |dper na ri ’ga’ źig la lcags daṅ zaṅs daṅ dṅul daṅ gser
la sogs pa (5)rigs maṅ po dag yod pa la khams źes brjod pa de bźin du rten daṅ rgyud gcig
la rigs bco brgyad dag yod pa la khams bco brgyad ces bya’o || de la ’byuṅ gnas dag ni rigs
źes bya ba nimig la sogs pa ’di dag gaṅ gi ’byuṅ gnas yin źe na |raṅ gi rigs kyi yin te
| (6)skal ba mñam pa’i rgyu yin pa’i phyir ro || ’dus ma byas khams ma yin bar ’gyur ro źe
na |’o na ni sems daṅ sems las byuṅ ba rnams yin no | | gźan dag na rechos bco brgyad po
dag rigs kyi raṅ bźin no źe na | khams bco brgyad ces bya bas khams źes bya (7)ba ni ’di
ni rigs kyi tshig yin źes zer ro || gal te spuṅs pa’i don phuṅ po’i don yin na phuṅ po rnams
btags pa’i yod par ’gyur te |rdzas sum ’dus pa yin pa’i phyir spuṅs pa daṅ gaṅ zag bźin
no źe na | ma yin te |rdzas kyi rdul phra rab gcig pu yaṅ (36a1) phuṅ po yin pa’i phyir ro
|| de lta na gcig pu la spuṅs pa ñid med pas spuṅs pa’i don ni phuṅ po’i don to źes brjod
par mi bya’o | | gźan dag na re | bya ba’i khur khyer ba’i don nam |yoṅs su chad pa’i don
ni phuṅ po’i don te |’di ltar smra ba po dbul (2)bar bya ba’i phuṅ po gsum dag tu dbul bar
bya’o źes smra ba bźin no źes zer te | de ni mdo daṅ ’gal lo || mdo las ni spuṅs pa’i don
kho nar gsuṅs te | gzugs gaṅ ci yaṅ ruṅ ba ’das pa’am | ma ’oṅs pa’am źes rgyas par gsuṅs
so || der ni gzugs (3)’das pa la sogs pa so sor phuṅ po ñid yin par śes te |gzugs ’das
pa la sogs pa ’di thams cad re re źiṅ gzugs kyi phuṅ po yin no źe na |de ltar ni śes par mi
nus te |de thams cad gcig tu bsdus nas źes ’byuṅ ba’i phyir ro | | de lta bas na gzugs (4)kyi
phuṅ po dag ni spuṅs pa bźin du btags pa’i yod pa yin no || de lta na skye mched gzugs
can rnams kyaṅ btags pa’i yod par ’gyur te |mig la sogs pa’i rdul phra rab maṅ po ni skye
ba’i sgor gyur pa’i phyir ro źe na |ma yin tetshogs pa rnams re re nas rgyu’i ṅo (5)bor
gyur pa’i phyir ram | yul lhan cig byed pa yin pa’i phyir dbaṅ po las logs śig tu skye mched
du yaṅ mi ’gyur ro || bye brag tu bśad pa chen po las ni | gal te chos mṅon pa ba [?]
źig phuṅ po btags pa’i yod par lta na nide rdul phra rab khams gcig daṅ | skye mched (6)gcig
daṅ | phuṅ po gcig gi phyogs yin no źes smra’o || ’o na te mi lta na nide rdul phra rab
khams gcig daṅ | skye mched gcig daṅ | phuṅ po gcig yin no źes smra’o źes ’byuṅ ṅo || phyogs
yin yaṅ phyogs can yin bźin du ñe bar ’dogs pa yaṅ yod de | dper (7)na ras yug gi phyogs
gcig tshig pa la ras yug tshig gi źes bya ba bźin no |

| yaṅ ci’i phyir bcom ldan ’das kyis phuṅ po la sogs pa’i sgo nas ston pa rnam pa gsum rtsom
par mdzad ce na | smras pa | gdul ba rnams kyi |

| rmoṅs dbaṅ ’dod rnams gsum gyi phyir | | (36b1)phuṅ po la sogs gsum bstan to |

| rnam pa gsum ni rnam gsum mo | | sems can rnams kyi rmoṅs pa ni rnam pa gsum ste |kha cig
ni sems las byuṅ ba rnams la ril po’i bdag ñid du ’dzin pas rmoṅs so || kha cig ni gzugs khon
[?] la’o | | kha cig ni gzugs daṅ (2)sems dag la’o | | dbaṅ po dag kyaṅ rnam pa gsum ste
|dbaṅ po rnon po daṅ | ’briṅ daṅ | rtul po’i phyir ro | | ’dod pa yaṅ rnam pa gsum ste
|tshig bsdus pa daṅ | bar ma daṅ | rgya chen po ’dod pa’i phyir te |de dag la go rims bźin
du phuṅ po daṅ | skye mched daṅ | khams (3)daṅ gsum bstan to źes grag go |


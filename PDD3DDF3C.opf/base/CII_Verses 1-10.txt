lṅa po rnams ni don bźi la dbaṅ byed |

re źig mig daṅ | rna ba dag re re źiṅ don bźi la dbaṅ byed (5) pa niloṅ ba daṅ ’on pa dag ni
mi mdzes pa’i ṅo bo yin pa’i phyir lus mdzes par bya ba daṅ |mthoṅ ba daṅ | thos nas yaṅ
ba yoṅs su spoṅ ba’i phyir lus yoṅs su bsruṅ ba daṅ |mig daṅ rna ba’i rnam par śes pa mtshuṅs
par ldan pa daṅ bcas pa dag skyed pa daṅ |gzugs blta ba daṅ sgra mñan pa (6) dag gi thun
moṅ ma yin pa’i rgyu ñid la dbaṅ byed pa’o ||sna daṅ lce daṅ lus rnams ni sṅa ma bźin du
mdzes par bya ba la dbaṅ byed pa daṅ |de dag gi kham gyi zas la yoṅs su loṅs spyod pa’i
phyir lus yoṅs su bsruṅ ba la dbaṅ byed pa daṅ |sna la sogs pa’i rnam par śes pas mtshuṅs
par (7) ldan pa daṅ bcas pa rnams skyed pa daṅ |dri bsnams pa daṅ ro myaṅ pa daṅ | reg bya
reg pa rnams kyi thun moṅ ma yin pa’i rgyu ñid la dbaṅ byed pa’o ||

bźi rnams gñis la lo ||

pho daṅ mo daṅ srog daṅ yid kyi dbaṅ po rnams ni re re źiṅ don gñis la dbaṅ byed de |re źig
pho daṅ mo’i dbaṅ po dag ni (53b1) sems can gyi bye brag daṅ | khyad par dag la dbaṅ byed
de |de la sems can gyi bre brag ni pho’o mo’o źes bya’o ||sems can gyi khyad par ni nu ma
la sogs pa dbyibs daṅ ṅa ro daṅ spyod pa gźan pa ñid do ||gźan dag na re ni kun nas ñon moṅs
pa daṅ rnam par byaṅ ba dag la dbaṅ byed de |’di ltar de dag (2) daṅ mi ldan pa daṅ | ñams
pa za ma daṅ ma niṅ daṅ | mtshan gñis pa rnams la sdom pa ma yin pa daṅ | mtshams med
pa daṅ | dge ba’i rtsa ba kun tu chad pa daṅ | sdom pa daṅ | ’bras bu ’thob pa daṅ | ’dod
chags daṅ bral ba rnams med do źes zer ro ||srog gi dbaṅ po ni ris mthun (3) par mtshams sbyor
ba daṅ | yaṅ dag par ’dzin pa dag la dbaṅ byed do ||yid kyi dbaṅ po ni yaṅ srid par mtshams
sbyor ba daṅ | dbaṅ gi ṅo bo daṅ mthun par byed pa dag la dbaṅ byed de |de la yaṅ srid
par mtshams sbyor ba la dbaṅ byed pa ni ji skad du | de’i tshe dri za’i sems gñis po rjes
su (4) chags pa daṅ | lhan cig par gyur pa ’am | khoṅ khro ba daṅ lhan cig par gyur pa
gaṅ yaṅ ruṅ ba źig mṅon du gyur na źes gsuṅs pa lta bu’o ||dbaṅ gi ṅo bo daṅ mthun par byed
pa la dbaṅ byed pa ni ji skad du | ’jig rten ’di ni sems kyis khrid do źes rgyas par gsuṅs
pa lta bu’o ||bde ba (5) la sogs pa’i dbaṅ po lṅa gaṅ yin pa daṅ | dad pa la sogs pa gaṅ
dag yin pa |

lṅa daṅ brgyad po de rnams ni || kun nas ñon moṅs rnam byaṅ la ||

go rims bźin du dbaṅ byed de || bye brag tu smra ba rnams na re | bde ba la sogs pa lṅa po dag
ni kun nas ñon moṅs pa la dbaṅ byed de | de dag la (6) ’dod chags la sogs pa rgyas par
’gyur ba ñid kyi phyir ro ||dad pa la sogs pa rnams ni rnam par byaṅ ba la dbaṅ byed de |de
dag gis rnam par byaṅ bar byed do || gźan dag na re bde ba la sogs pa rnams ni rnam par
byaṅ ba la yaṅ dbaṅ byed de |’di ltar bde bar gyur pa’i sems mñam par ’jog (7) par ’gyur ro
źes bya ba daṅ |sdug bsṅal gyi rgyu can gyi dad pa źes bya ba daṅ | yid bde ba la sogs pa
ṅes par ’byuṅ ba la rten pa drug ces ’byuṅ ba’i phyir ro źes zer ro ||gźan dag na rernam
par śes nas yaṅ ba yoṅs su spoṅ ba’i phyir mig daṅ rna ba dag gis lus yoṅs su bsruṅ ba ni
ma (54a1) yin ba ñid kyide gñis rnam par śes pa la ni dbaṅ byed do ||gaṅ gi phyir de gñis
thun moṅ ma yin pa’i rgyu ñid la so sor dbaṅ byed par ruṅ bar ’gyur ba rnam par śes pa las
gźan pa gzugs mthoṅ ba ’am skra thos pa yaṅ med pade’i phyir de dag de lta bur ni dbaṅ po
ñid ma yin (2) no ||’o na ji lta bu yin źe na |

.

raṅ gi don daṅ thams cad la || dmigs par dbaṅ byed phyir dbaṅ drug | mig la sogs pa lṅa po dag
ni raṅ raṅ gi don la dmigs par bya ba la dbaṅ byed do ||yid ni don thams cad la dmigs par
bya ba la dbaṅ byed de |de’i phyir de dag ni so sor dbaṅ po (3) yin no ||’di la don rnams
kyaṅ dbaṅ byed pa ma yin nam źe na |dbaṅ byed pa ma yin te | lhag par dbaṅ byed pa ñid
ni dbaṅ byed pa ñid yin la |mig ni gzugs thams cad la dmigs par bya ba la thun moṅ gi rgyu
yin pa’i phyir daṅ | dmigs pa de gsal ba daṅ mi gsal ba ñid la sogs (4) pa’i rjes su byed
pa’i phyir gzugs la dmigs par bya ba la lhag par dbaṅ byed pa yin gyi |de las bzlog pa yin
pa’i phyir gzugs kyi ni ma yin te | yid chos rnams la dbaṅ byed pa’i bar du yaṅ de bźin
du sbyar ro ||

mo ñid pho ñid las dbaṅ phyir || lus las mo daṅ po’i dbaṅ dag

lus (5) kyi dbaṅ po kho na las mo daṅ pho’i dbaṅ po dag rnam par bźag ste | don tha dad par
gyur pa dag nimed kyi lus kyi dbaṅ po’i cha ’ga’ ste | mdoms kyi phyogs mo daṅ pho’i dbaṅ
po’i miṅ ’thob pa gaṅ yin pade ni rim bźin du mo ñid daṅ pho ñid dag la dbaṅ byed pa’i phyir
ro |de la mo’i ṅo bo (6) ni raṅ bźin ṅa ro daṅ g-yo ba daṅ bsam ba dag ste |de ni mo’i
mo ñid yin no ||pho’i ṅo bo ni raṅ bźin ṅa ro daṅ g-yo ba daṅ bsam pa dag pa dag ste | de
ni pho’i pho ñid yin no ||

rigs gnas kun nas ñon moṅs daṅ || rnam par byaṅ la dbaṅ byed phyir ||srog daṅ tshor ba rnams
daṅ ni || dad (7) sogs dbaṅ po lṅar ’dod do ||

srog gi dbaṅ po ni ris mthun par gnas par bya ba la dbaṅ byed do || tshor ba rnams ni kun nas
ñon moṅs par bya ba la dbaṅ byed de |’di ltar mdo las | bde ba’i tshor ba la ni ’dod chags
rgyas par ’gyur | sdug bsṅal la ni khoṅ khro ba || sdug bsṅal (54b1) yaṅ ma yin bde ba
yaṅ ma yin pa la ni ma rig pa źes gsuṅs so ||dad pa la sogs pa lṅa po dag ni rnam par byaṅ
bar bya ba la dbaṅ byed de |’di ltar de dag gis ñon moṅs pa rnams kyaṅ rnam par gnon la lam
yaṅ ’dren par byed do ||de ñid kyi phyir de dag kyaṅ so sor dbaṅ po yin par ’dod (2) do
||

mya ṅan ’das sogs goṅ nas goṅ || ’thob pa la ni dbaṅ byed phyir ||kun śes byed daṅ kun śes daṅ
|| de bźin kun śes ldan dbaṅ po ||

de bźin źes bya ba’i sgra ni so sor dbaṅ po yin no źes bstan pa’i phyir ro ||de la kun śes par
byed pa’i dbaṅ po ni kun śes pa’i dbaṅ po ’thob (3) par bya ba la dbaṅ byed do ||kun śes
pa’i dbaṅ po ni | kun śes pa daṅ ldan pa’i dbaṅ po thob par bya ba la dbaṅ byed do || kun
śes pa daṅ ldan pa’i dbaṅ po ni yoṅs su mya ṅan las ’da’ bar bya ba la dbaṅ byed de |sems
rnam par ma grol ba la yoṅs su mya ṅan las ’da’ ba med pa’i phyir ro || sogs (4) pa źes
bya ba’i sgra ni rnam graṅs gźan bstan par bya ba’i phyir te |rnam graṅs gźan gaṅ źe na |
kun śes par byed pa’i dbaṅ po ni mthoṅ bas spaṅ bar bya ba’i ñon moṅs pa spoṅ ba la dbaṅ byed
do ||kun śes pa’i dbaṅ po ni bsgoms pas spaṅ bar bya ba’i ñon moṅs pa spoṅ ba la dbaṅ
byed do || kun (5) śes pa daṅ ldan pa’i dbaṅ po ni mthoṅ ba’i chos la bde bar gnas pa’i phyir
dbaṅ byed de |rnam par grol bas dga’ ba daṅ bde ba la so sor yaṅ dag par myoṅ ba’i phyir
ro ||dbaṅ byed pa’i phyir dbaṅ po ñid yin na | ma rig pa la sogs pas kha bskaṅ dgos te
|ma rig pa la sogs pa dag kyaṅ (6) ’du byed la sogs pa rnams la dbaṅ byed pas | de’i phyir
de dag kyaṅ dbaṅ po ñid du kha bskaṅ bar bya la |ṅag la sogs pa dag daṅ | lag pa daṅ | rkaṅ
pa daṅ | rkub daṅ | mdoms rnams kyaṅ tshig daṅ | len pa daṅ | ’gro ba daṅ | rtug pa daṅ
| kun tu dga’ ba’i bya ba dag la dbaṅ byed (7) pa’i phyir dbaṅ po ñid du kha bskaṅ bar bya’o
źe na |kha bskaṅ bar mi bya ste ’di ltar ’dir ni |1

sems kyi rten daṅ de’i bye brag || gnas daṅ kun nas ñon moṅs ñid ||tshogs daṅ rnam byaṅ ji sñed
pa || dbaṅ po dag kyaṅ de sñed du ||’dod de |

de la sems kyi rten ni dbaṅ po drug dag yin te | skye mched (55a1) drug po de ni sems can gyi
rdzas kyi gźi yin no ||mo daṅ pho’i dbaṅ po dag gis ni de mo daṅ por bye brag tu ’byed do
|| srog gi dbaṅ pos ni gnas par byed do || tshor ba rnams kyis ni kun nas ñon moṅs par byed
do ||dad pa la sogs pa lṅas ni rnam par byaṅ ba’i tshogs sogs (2) par byed do || gsum
gyis ni rnam par byaṅ bar byed de |de’i phyir ma rig pa la sogs pa ni dbaṅ po ñid du mi ’dod
do ||

yaṅ na ’jug pa’i rten daṅ ni || skye daṅ gnas daṅ ñer spyod las ||bcu bźi de bźin ldog pa la
|| dbaṅ po rnams ni gźan yin no ||

yaṅ na źes bya ba’i sgra ni gźuṅ lugs (3) tha dad par bstan pa’i phyir te | gźan dag na re ’jug
pa’i rten ni dbaṅ po drug yin no ||skye ba ni mo daṅ po’i dbaṅ po dag yin te |de las skye
ba’i phyir ro || gnas pa ni srog gi dbaṅ po yin te | des gnas par byed pa’i phyir ro ||tshor
ba rnams kyis ni ñe bar spyod par byed de |de’i phyir de dag ni (4) dbaṅ po bcu bźi
yin no || rnam pa de ñid kyis gźan dag ni ldog pa yin te |ldog pa’i rten ni dad pa la sogs
pa yin no ||skye ba ni kun śes par byed pa’i dbaṅ po yin no || gnas pa ni kun śes pa’i dbaṅ
po yin no || kun śes pa daṅ ldan pa’i dbaṅ pos ni ñe bar spyod par byed do źes zer te
| (5) de’i phyir dbaṅ po dag ni de sñed cig yin la |de ñid kyi phyir de dag gi go rims kyaṅ
de yin no ||ṅag gi tshig smra bar bya ba la dbaṅ po ñid ma yin te | slob pa’i khyad par
ltos pa’i phyir ro ||lag pa daṅ | rkaṅ pa daṅ | len pa daṅ | ’gro ba las gźan ma yin pa’i
phyir te |de dag ñid de (6) dag yin te | gźan daṅ gźan du ’byuṅ ba la len pa daṅ ’gro ba źes
bya’o|| sbrul la sogs pa la lag pa daṅ | rkaṅ pa med pa bźin du yaṅ len źiṅ ’gro ba’i phyir
ro ||rkub kyaṅ rtug par bya ba la dbaṅ po ñid ma yin te | nam mkha’ la gnas pa’i rdzas
lci ba thams cad du ltuṅ ba’i (7) phyir daṅ |de rluṅ gis kyaṅ bro bar byed pa’i phyir ro
||mdoms kyaṅ kun tu dga’ bar bya ba la dbaṅ po ñid ma yin te | dga’ ba de ni mo daṅ po’i
dbaṅ pos byas pa yin pa’i phyir ro ||lkog ma daṅ | so daṅ | mig gi lam daṅ tshigs rnams kyaṅ
mid pa daṅ | bca’ ba daṅ | ’byed pa daṅ | (55b1) ’dzum pa daṅ | bskums pa daṅ | brkyaṅ
ba’i bya ba dag la dbaṅ po ñid yin pa ’am |rgyur gyur pa thams cad raṅ gi bya ba la dbaṅ po
ñid yin par thal bar ’gyur bas ṅag la sogs pa dbaṅ po ñid yin par rigs pa ma yin no ||

de la mig la sogs pa pho’i dbaṅ po la thug pa rnams ni (2) bstan zin to ||srog gi dbaṅ po ni
ldan pa ma yin ba yin pa’i phyir ldan pa ma yin pa dag gi naṅ kho na nas ’chad par ’gyur
ro ||dad pa la sogs pa rnams ni sems las byuṅ ba dag gi naṅ nas ’chad par ’gyur ro ||bde ba
la sogs pa daṅ kun śes par byed pa’i dbaṅ po la sogs pa bśad (3) par bya stede brjod par
bya’o ||

lus tshor sim pa ma yin gaṅ || sdug bsṅal dbaṅ po’o ||

sim pa ma yin pa źes bya ba ni gnod par byed pa ste sdug bsṅal źes bya ba’i tha tshig go ||

sim pa ni bde ba’o ||

lus kyi tshor ba sim pa ni bde ba’i dbaṅ po’o || sim pa źes bya ba ni phan ’dogs (4) pa ste
bde ba źes bya ba’i tha tshig go ||

bsam gtan gsum pa na | sems kyi de ni bde dbaṅ po ||

bsam gtan gsum pa na ni sems kyi tshor ba sim pa de ñid bde ba’i dbaṅ po yin te |de na rnam
par śes pa’i tshogs lṅa med pa’i phyir lus kyi tshor ba ni med do ||

gźan na de yis bde ba yin ||

(5) bsam gtan gsum pa las gźan pa ’dod pa’i khams daṅ | bsam gtan daṅ po daṅ | gñis pa na ni
sems kyi tshor ba sim pa gaṅ yin pa de yid bde ba’i dbaṅ po yin no ||bsam gtan gsum pa na
ni dga’ ba’i ’dod chags daṅ bral ba’i phyir bde ba’i dbaṅ po kho na yin gyi yid bde ba ni
ma yin te |(6) dga’ ba ni yid bde ba yin no ||

sems kyi sim pa ma yin pa | yid mi bde ba’o btaṅ sñoms ni bar ma’o ||

sim pa yaṅ ma yin sim pa ma yin pa yaṅ ma yin | sdug bsṅal yaṅ ma yin | bde ba yaṅ ma yin pa’i
tshor ba ni bar ma źes bya ste | de ni btaṅ sñoms kyi dbaṅ po yin no ||ci lus kyi ’am |
(7) sems kyi źes bya źe na | smras pa |

gñi ga’i yin no ||

ci’i phyir ’di bsdus nas dbaṅ po gcig tu byas śe na |

mi rtog phyir |

sems kyi bde ba daṅ | sdug bsṅal ni phal cher rnam par rtog pa las skye’i lus kyi ni ma yin
no ||yul gyi dbaṅ gis ni dgra bcom pa rnams la yaṅ skye bas |(56a1) de’i phyir de dag dbaṅ
po ñid du tha dad kyilus kyi daṅ sems kyi btaṅ sñoms ni rnam par mi rtog pa kho nar raṅ gi
ṅaṅ gis skye bas dbaṅ po gcig tu byas so ||lus kyi bde ba yaṅ gźan du phan ’dogs la | sems
kyi yaṅ gźan du phan ’dogs so ||de bźin du lus kyi (2) sdug bsṅal yaṅ gźan du gnod pa byed
la | sems kyi yaṅ gźan du gnod pa byed do ||btaṅ sñoms la ni bye brag de med de | de bas
na | btaṅ sñoms ni bye brag med pas tha dad pa med do ||

mthoṅ bsgom mi slob lam la dgu || gsum yin |

yid daṅ | bde ba daṅ | yid bde ba daṅ | btaṅ (3) sñoms rnams daṅ | dad pa la sogs pa lṅa daṅdbaṅ
po dgu po de dag ni lam gsum dag tu dbaṅ po gsum źes bya ste |mthoṅ ba’i lam la ni mi
śes pa kun śes par byed pa’i dbaṅ po źes bya’o || bsgom pa’i lam la ni kun śes pa’i dbaṅ
po źes bya’o || mi slob pa’i lam la ni kun śes (4) pa daṅ ldan pa’i dbaṅ po źes bya’o ||ci’i
phyir źe na |mthoṅ ba’i lam la ni mi śes pa kun śes par bya bar źugs pa yin no ||bsgom
pa’i lam la ni sṅon ma mthoṅ ba kun śes par bya ba ni med kyi | phra rgyas lhag ma spaṅ bar
bya ba’i phyir de ñid kun śes par byed do ||mi slob pa’i lam la ni kun śes (5) so sñam du
rtogs pa ni kun śes pa ste |de ’di la yod pas sam |’di kun śes pa sruṅ ba’i daṅ tshul can
yin pas na kun śes pa daṅ ldan pa’o || zad pa daṅ mi skye ba’i ye śes thob pa’i phyirbdag
gis sdug bsṅal yoṅs su śes te yaṅ yoṅs su śes par byar med do sñam pa ste | de lta bu’i
dbaṅ (6) po ni kun śes pa daṅ ldan pa’i dbaṅ po yin no ||

raṅ gi ṅo bo bstan nas zag pa daṅ bcas pa rnams ni du | zag pa med pa rnams ni du źes bya ba
de lta bu la sogs pa rnam pa’i bye brag brjod par bya ste |de la re źig kun śes par byed
pa’i dbaṅ po la sogs pa bśad ma thag pa gaṅ dag yin pa de |

gsum ni (7) dri ma med pa |

zag pa med pa źes bya ba’i tha tshig ste | dri ma rnams ni zag pa’i rnam graṅs yin pa’i phyir
ro ||

gzugs can srog daṅ sdug bsṅal dag | zag daṅ bcas pa |

dbaṅ po gzugs can bdun daṅ | srog gi dbaṅ po daṅ | sdug bsṅal daṅ | yid mi bde ba’i dbaṅ po
dag ni gcig tu zag (56b1) pa daṅ bcas pa yin no ||gzugs can bdun ni mig daṅ | rna ba daṅ |
sna daṅ | lce daṅ | lus daṅ | mo daṅ po’i dbaṅ po rnams te | gzugs kyi phuṅ pos bsdus pa’i
phyir ro ||

dgu rnam gñi se |

yid daṅ bde ba daṅ | yid bde ba daṅ btaṅ sñoms dag daṅ | dad pa la sogs pa lṅa daṅ | dbaṅ po
dgu (2) po de dag ni zag pa daṅ bcas pa yaṅ yin la zag pa med pa yaṅ yin no ||kha cig na
re dad pa la sogs pa rnams ni zag pa med pa kho na yin te |bcom ldan ’das kyis gaṅ la dbaṅ
po lṅa po ’di dag thams cad du thams cad med pa de ni phyi rol so so’i skye bo’i phyogs la
gnas par ṅa smra’o źes gsuṅs (3) so źes zer ro ||de ni khuṅs su mi ruṅ ste | zag pa med
pa rnams kyi dbaṅ du mdzad nas gsuṅs pa’i phyir ro ||’di ltar ’phags pa’i gaṅ zag rnam par
gźag pa mdzad nas gaṅ la dbaṅ po ’di dag ces gsuṅs pa’i phyir ro ||yaṅ na so so’i skye bo
ni rnam pa gñis te |naṅ pa daṅ | phyi rol pa’o || (4) naṅ pa ni dge ba’i rtsa ba kun tu ma
chad pa’o ||phyi rol pa ni dge ba’i rtsa ba kun tu chad pa ste | de’i dbaṅ du mdzad nas
phyi rol so so’i skye bo’i phyogs la gnas par ṅa smra’o źes gsuṅs pa yin no ||mdo las kyaṅ
sems can ’jig rten du skyes śiṅ ’jig rten du rgas pa rnams la dbaṅ po rnon po dag kyaṅ (5)
mchis | dbaṅ po ’briṅ po dag kyaṅ mchis | dbaṅ po rtul po dag kyaṅ mchi sa so źes chos kyi
’khor lo ma bskor ba kho na’i tshe gsuṅs te |de’i phyir dad pa la sogs pa zag pa daṅ bcas
pa dag kyaṅ yod pa ñid do ||yaṅ ṅas ji srid du dbaṅ po lṅa po ’di dag gi kun ’byuṅ ba daṅ
| mi snaṅ ba daṅ | (6) ro myoṅ ba daṅ | ñes dmigs daṅ | ṅes par ’byuṅ ba yaṅ dag pa ji
lta ba bźin ma śes pa de srid du ṅa ’jig rten lha daṅ bcas pa ’di las źes rgyas par gsuṅs
te |zag pa med pa rnams la ni yoṅs su brtag pa’i rnam pa ’di med do ||

dbaṅ po du ni rnam par smin pa dag yin | du ni rnam par (7) smin pa ma yin pa dag yin źe na
| re źig gcig tu

srog ni rnam smin |

’o na dge sloṅ dag dgra bcom pa’i tshe’i ’du byed dag ’jog par byed pa’i srog gi dbaṅ po gaṅ
yin pa de gaṅ gi rnam par smin pa źe na |bstan bcos las | tshe’i ’du byed dag ji ltar ’jog
par byed ce na |dge sloṅ dgra bcom pa rdzu (57a1) ’phrul daṅ ldan pa sems la dbaṅ thob pas
dge ’dun nam gaṅ zag la lhuṅ bzed dam chos gos sam | dge sbyoṅ gi ’tsho ba’i yo byad gaṅ
yaṅ ruṅ ba phul nas | de bsams te rab kyi mtha’ pa’i bsam gtan bźi pa la sñoms par ’jug
ciṅde de las laṅs nas | bdag (2) gi loṅs spyod kyi rnam par smin pa gaṅ yin pa de | tshe’i
rnam par smin par gyur cig sñam du sems skyed par byed ciṅ tshig tu yaṅ smra bar byed do
|de’i loṅs spyod kyi rnam par smin pa gaṅ yin pa de’i tshe’i rnam par smin par ’gyur ro źes
’byuṅ ṅo ||gaṅ dag rnam par smin pa’i lhag (3) ma rnam par smin par byed do sñam du sems
pade dag na re ni ṅes tshe rabs sṅa ma la las byas pa’i rnam par smin pabsgoms pa’i stobs
kyis draṅs nas so sor myoṅ bar byed do źes zer ro ||de’i tshe’i ’du byed dag ji ltar gtoṅ
źe na |de bźin du sbyin pa byin nas bsams te rab kyi mtha’ pa’i bsam (4) gtan bźi pa la sñoms
par ’jug ciṅde de las laṅs nas bdag gi tshe’i rnam par smin pa gaṅ yin bde loṅs spyod
kyi rnam par smin par gyur cig sñam du sems skyed par byed ciṅ tshig tu yaṅ smra bar byed
de | de’i de lta bur ’gyur ro ||btsun pa dbyaṅs sgrogs na re nides lus de ñid la gzugs (5)
na spyod pa’i ’byuṅ ba chen po tshe daṅ mthun pa’am ’gal bdag bsam gtan gyi stobs kyis mṅon
du byed do ||de ltar tshe’i ’du byed dag ’jog par byed ciṅ | de ltar gtoṅ bar byed do
źes zer ro ||’di lta bu yin te | de dag gi de lta bu de ni |tiṅ ṅe ’dzin gyi mthu kho na ste
| des sṅon gyi las las (6) skyes pa dbaṅ po’i ’byuṅ ba chen po rnams kyi gnas pa’i dus
’phen pa ni zlog par byed la | sṅon med pa tiṅ ṅe ’dzin las skyes pa’i ’phen pa ni ’phen par
byed de |de lta bas na srog gi dbaṅ po de ni rnam par smin pa ma yin la | de las gźan pa
ni rnam par smin pa yin no ||

dri ba las dri ba gźan (7) ’byuṅ ste | ci’i phyir tshe’i ’du byed dag byin gyis rlob par byed
ce na |gźan la phan pa’i don tam | bstan pa gnas par bya ba’i don du ste |de dag ni bdag
ñid tshe zad par mthoṅ źiṅde las gźan nus pa yaṅ ma mthoṅ ba yin no || ’o na ci’i phyir gtoṅ
bar byed ce na |gson na gźan (57b1) la phan pa chuṅ ba daṅ | lus nad la sogs pa lta bur
mthoṅ ba yin te | ji skad du |

tshaṅs spyod ’di la legs spyad ciṅ || lam la’aṅ śin tu bsgoms na ni ||tshe zad pa la dga’ ’gyur
te ||

dper na nad daṅ bral ba bźin || źes gsuṅs pa lta bu’o || ’o na gaṅ du’am | gaṅ źig gi tshe’i
’du byed (2) dag ’jog pa’am | gtoṅ ba de rig par bya źe nami’i naṅ kho na dag tu ste gliṅ
gsum po dag tu’o || gaṅ źig gi źe na | dgra bcom pa pho mo rab kyi mtha’i bsam gtan thob
pa dus daṅ mi sbyor bar rnam bar grol ba ste |de ni tiṅ ṅe ’dzin la yaṅ dbaṅ źiṅ ñon moṅs
pa dag gis kyaṅ rgyu ñe bar ma (3) bstan pa yin no ||mdo las bcom ldan ’das kyis | srog gi
’du byed dag byin gyis brlabs nas tshe’i ’du byed dag btaṅ ṅo źes gsuṅs pa de dag lakhyad
par ci źig yod ce na |kha cig na re cuṅ zad kyaṅ med de | ’di ltar srog gi dbaṅ po gaṅ źe
na |khams gsum pa’i tshe yin no (4) źes gsuṅs so źes zer ro ||kha cig na re ni sṅon gyi las
kyi ’bras bu ni tshe’i ’du byed dag yin la | da ltar byuṅ ba’i las kyi ’bras bu ni srog
gi ’du byed dag yin no źes zer te |gaṅ dag gis ris mthun par gnas par ’gyur ba de dag ni
tshe’i ’du byed dag yin la |gaṅ dag gis dus gźan gyi (5) bar du ’tsho ba de dag ni srog gi
’du byed dag yin no ||maṅ po’i tshig ni tshe daṅ srog gi ’du byed kyi skad cig ma rnam pa
maṅ po rnams la gtoṅ źiṅ byin gyis rlob pa’i phyir te |skad cig ma gcig la ni gtoṅ ba’am
byin gyis rlob pa med do ||kha cig na re dus gźan gyi bar du ’dug pa tshe’i rdzas gcig (6)
pu ni med do źes bstan pa’i phyir ro źes zer ro ||kha cig na re ’du byed maṅ po rnams la
tshe źes bya ba’i tshe’i rdzas gcig pu ni med do ||de lta ma yin na ’du byed smos pa mi mdzad
par ’gyur ro źes zer ro ||yaṅ ci’i phyir bcom ldan ’das kyis tshe’i ’du byed dag btaṅ
źiṅ byin gyis brlabs śe na |(7) ’chi ba la mṅa’ ba ñid du bstan pa’i phyir ni btaṅ la | tshe
la mṅa’ ba ñid du bstan pa’i phyir nizla ba gsum kho na byin gyis brlabs te | phyin chad
ni gdul ba’i don med pa’i phyir ma yin no ||gaṅ yaṅ ṅas rdzu ’phrul gyi rkaṅ pa bźi po de
ltar bsgoms pa dag gis ’dod na bskal pa’am bskal (58a1) ba bas lhag par bźugs par bya’o
źesdam bcas pa de yaṅ sgrub pa’i phyir ro ||bye brag tu smra ba rnams na re ni phuṅ po daṅ
’chi bdag gi bdud dag las rgyal bar bstan pa’i phyir ro źes zer te |byaṅ chub kyi śiṅ druṅ
du ni ñon moṅs pa daṅ lha’i bu’i bdud dag las rgyal lo ||(2) źar la ’oṅs pa rdzogs so |
|| |

dkyus ma ñid brtsam par bya ste |

bcu gñis gñis |

bcu gñis gaṅ źe na |

tha ma brgyad daṅ yid mi bde || ma gtogs pa ste |

dad pa la sogs pa tha ma brgyad daṅ | yid mi bde ba ma gtogs pasrog gi dbaṅ po las gźan pa bcu
gñis ni rnam pa (3) gñis te | rnam par smin pa yaṅ yin la | rnam par smin pa ma yin pa
yaṅ yin no ||de la mig la sogs pa bdun rgyas pa las byuṅ ba rnams ni rnam par smin pa ma yin
no || lhag ma rnams ni rnam par smin pa yin no ||yid daṅ | sdug bsṅal daṅ | bde ba daṅ
| yid bde ba daṅ | btaṅ (4) sñoms kyi dbaṅ po rnams ni dge ba daṅ ñon moṅs pa can rnams daṅ
|spyod lam pa daṅ bzo’i gnas pa daṅ | sprul pa rnams ni ci rigs par rnam par smin pa ma
yin no ||lhag ma rnams ni rnam par smin pa yin no ||srog gi dbaṅ po daṅ | mig la sogs pa bcu
gñis ma gtogs pa lhag (5) ma rnams ni rnam par smin pa ma yin pa źes bya bar grub po ||gal
te yid mi bde ba rnam par smin pa ma yin na las ni gsum ste | yid bde ba myoṅ bar ’gyur
ba’i las daṅ | yid mi bde ba myoṅ bar ’gyur ba’i las daṅ | btaṅ sñoms myoṅ bar ’gyur ba’i
las źes gsuṅs pa’i mdo ’di (6) ji ltar draṅ źe na | mtshuṅs par ldan pa myoṅ bar ’gyur ba’i
dbaṅ du mdzad nas gsuṅs pa yin te |yid mi bde ba daṅ mtshuṅs par ldan pa’i las ni yid
mi bde ba myoṅ bar ’gyur ba ste |dper na bde ba daṅ mtshuṅs par ldan pa’i reg pa bde ba myoṅ
bar ’gyur ba yin pa bźin no ||’o na ni yid bde (7) ba daṅ btaṅ sñoms myoṅ bar ’gyur ba’i
las dag kyaṅ de daṅ ’dra bar ’gyur ro źe na |ji ltar dga’ ba de ltar yin la rag ste |mtshuṅs
par ldan pa yin na yaṅ ñes pa med la | rnam par smin pa yin na yaṅ ñes pa med do ||go
skabs med pas na de ni de ltar śes so ||yid mi bde ba rnam par (58b1) smin pa ma yin no źes
bya ba ’di la rigs pa ci źig yod ce na |yid mi bde ba ni kun tu rtog pa’i khyad par dag
gis skyed par byed pa yin gyirnam par smin pa ni de lta ma yin no ||yid bde ba yaṅ de daṅ
’dra bas rnam par smin pa ma yin par ’gyur ro ||’o na gal te yid mi bde ba rnam par smin
par gyur (2) na mtshams med pa byed pa rnams de’i phyir yid mi bde bskyed pas las de rnam
par smin par ’gyur ro źe na |yid mi bde ba yaṅ de daṅ ’dra ste |gal te yid bde ba rnam par
smin par gyur na bsod nams byed pa rnams de’i phyir yid bde ba skyed pas las de rnam par
smin par ’gyur ro ||’o na ’dod chags (3) daṅ bral ba rnams la yid mi bde ba mi srid pa’i phyir
te |rnam par smin pa ni de lta ma yin no źe na |de dag gi yid bde ba luṅ du ma bstan
pa rnam par smin pa yaṅ ji lta bu źig yin |bye brag tu smra ba rnams na re | ci ’dra yaṅ ruṅ
ste | yid bde ba la rnam par smin pa’i go skabs yod ji srid du zin (4) kyaṅ |yid mi bde
ba ni rnam pa thams cad du yaṅ kun du mi ’byuṅ bas yid mi bde ba la rnam par smin pa med
ces zer ro ||de la brgyad pa srog gi dbaṅ po daṅ | gźan rnams bde ’gro na ni bde ba rnam par
smin pa yin la | ṅan ’gro ba ni mi bde ba’i rnam par smin pa yin no ||yid kyi (5) dbaṅ
po ni gñis kar gñi ga’i rnam par smin pa yin no ||bde ba daṅ | yid bde ba daṅ | btaṅ sñoms
kyi dbaṅ po rnams ni dge ba’i rnam par smin pa yin no ||sdug bsṅal gyi dbaṅ po ni mi dge
ba’i rnam par smin pa yin no ||bde ’gro na mi dge bas mtshan gñis po de’i gnas rñed pa (6)
yin gyidbaṅ po ni ma yin te | dge bas ’phaṅs pa yin pa’i phyir ro || de ni rdzogs so | ||
|

’di brjod par bya ste | dbaṅ po du ni rnam par smin pa daṅ bcas pa dag yin | du ni rnam par
smin pa med pa dag yin źe na |gaṅ ’di yid mi bde ba bśad ma thag pa |

de gcig ni rnam (7) par smin bcas

de gcig pu ni rnam par smin pa daṅ bcas pa kho na yin no || ni źes bya ba’i sgra ni kho na źes
bya ba’i don daṅ rim pa gźan du sbyar ba yin par rig par bya ste |de ni luṅ du ma bstan
pa yaṅ med la | mñam par gźag pa ma yin pa’i phyir zag pa med pa yaṅ med de |de’i phyir (59a1)
yid mi bde ba rnam par smin pa med pa ma yin no ||

bcu rnam gñis |


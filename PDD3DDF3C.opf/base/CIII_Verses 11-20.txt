’bru’i rgyun daṅ chos mthun phyir || srid pa chad las ’byuṅ ba min ||

rgyun gyi ’jug pa’i chos rnams ni rgyun mi ’chad par yul gźan dag tu ’byuṅ ba mthoṅ ste | dper
na ’bru’i rgyun lta bu’o ||de lta bas na sems can gyi sems kyi rgyun ’di yaṅ mi ’chad (2)
par yul gźan du ’byuṅ ba’i chos can yin no ||chad nas ’byuṅ ba yaṅ mthoṅ ste | dper na
me loṅ la sogs pa dag gi naṅ du gzugs las gzugs brñan lta bu’o ||de bźin du ’chi ba’i srid
pa las kyaṅ skye ba’i srid pa ruṅ ṅo źe na |

gzugs brñan ma grub phyir ba daṅ || (3) mi ’dra’i phyir na dpe ma yin ||

gzugs brñan źes bya ba kha dog gi khyad par gźan kho na źig ’byuṅ ṅo źes bya ba de ni ma grub
bo ||grub tu zin kyaṅ mi ’dra ba’i phyir dpe ma yin no ||re źig ji ltar ma grub ce na |

gcig na lhan cig gñis med phyir ||

yul de ñid na me loṅ gi (4) gzugs kyaṅ snaṅ | gzugs brñan yaṅ snaṅ ste |rten gyi ’byuṅ ba tha
dad pa’i phyir yul gcig tu gzugs gñis lhan cig ’byuṅ ba ni med do ||de bźin du phyogs tha
dad pa na gnas pa rnams kyi mtshe’u’i chu yul gcig na raṅ gi mdun rol gyi yul na gnas pa’i
gzugs (5) rnams kyi gzugs brñan phan tshun dmigs te | gzugs gcig la lta ba po gñis kyis
lhan cig mi mthoṅ ba ni ma yin pas der gzugs gźan źig ’byuṅ bar rigs pa ni ma yin no ||grib
ma daṅ ñi ma gñis kyaṅ lhan cig ’byuṅ ba ma mthoṅ ba nagrib ma na ’dug pa’i me loṅ gi naṅ
na (6) ñi ma’i gzugs brñan yaṅ dmigs pas der de ’byuṅ bar rigs pa ni ma yin no ||yaṅ na
| gcig na lhan cig gñis med phyir || źes bya ba gñis gaṅ źe na |me loṅ gi ṅos daṅ zla ba’i
gzugs brñan te |me loṅ gi ṅos kyaṅ gźan kho na la yod la | zla ba’i gzugs brñan naṅ du soṅ
ba (7) yaṅ khron pa’i chu bźin du gźan kho na na snaṅ ṅo ||de yaṅ de’i naṅ du ’byuṅ na
ni gźan na dmigs par mi ’gyur ro ||de lta bas na de ni cuṅ zad kyaṅ med kyi gaṅ phyirde ltar
snaṅ ba de ni tshogs la de’i mthu de ’dra ba yin te |chos rnams kyi mthu’i bye brag ni
bsam gyis mi khyab po ||re źig (117a1) ma grub pa’i phyir ni de lta bu yin no ||ji ltar na
mi ’dra ba’i phyir dpe ma yin źe na |

rgyun min phyir |

..ji ltar ’chi ba’i srid pa skye ba’i srid pa | lta bur gzugs brñan ni gzugs kyi rgyun du gyur
pa ma yin te | me loṅ gi rgyud daṅ ’brel pa’i phyir daṅ | lhan (2) cig ’byuṅ ba’i phyir
ro || rgyun la mi ’chad par yul gźan dag tu ’byuṅ bar brjod kyi rgyun ma yin pa la ni ma
yin pas dpe mi ’dra ba yin no || gzugs brñan ni |

gñis las ’byuṅ phyir |

gzugs brñan ni gzugs daṅ me loṅ daṅ rgyu gñis las ’byuṅ bar ’gyur te |(3) gtso bo’i rgyu gaṅ
yin pa de la brten nas ’byuṅ na | skye ba’i srid pa yaṅ de ltar ’chi ba’i srid pa daṅ | gtso
bo’i rgyu gaṅ yaṅ ruṅ ba źig daṅ rgyu gñis las ’byuṅ ba ni med do ||de’i phyir yaṅ de’i
’di ni mi ’dra ba yin no ||phyi’i khu chu daṅ khrag la sogs pa sems pa med pa gtso bo’i
(4) rgyu yin pa yaṅ rigs pa ma yin te |gaṅ du rdzus te skye ba rnams nam mkha’ kho na la ’byuṅ
ba der ci źig yoṅs su brtag |de ltar re źig rigs pa las’chi ba’i srid pa ’byuṅ bar mi
’dod do || de lta bas na srid pa bar ma ni yod pa ñid do ||

mgur nas gsuṅs phyir (5) yod |

mdo las | srid pa ni bdun te |dmyal ba’i srid pa daṅ | dud ’gro’i srid pa daṅ | yi dags kyi
srid pa daṅ | lha’i srid pa daṅ | mi’i srid pa daṅ | las kyi srid pa daṅ | srid pa bar ma’o
źes gsuṅs so ||mdo ’di ni de dag mi ’don to źe na | ’o na |

dri za źes bya ba (6) ’di las te |

gnas gsum mṅon du gyur pas ma’i mṅal du bu chags par gyur te |ma ruṅ źiṅ zla mtshan daṅ ldan
pa daṅ |pha ma chags par gyur ciṅ phrad pa daṅ |dri za yaṅ ñe bar gnas par gyur na’o źes
gsuṅs pa | srid pa bar ma ma gtogs par dri za gźan (7) gaṅ źig yin |’di yaṅ de dag ’di skad
du mi ’don to || ’o na ji ltar źe na | phuṅ po źig pa ñe bar gnas par gyur na’o źes ’don
to ||gal te de lta na lṅa len gyi bu’i mdo ||khyod kyi dri za ñe bar gnas pa gaṅ yin pa ’dirgyal
rigs sam | bram ze ’am | rje’u rigs (117b1) sam | dmaṅs rigs sam |’on te śar phyogs
nas ’oṅs pa źig gam | ’on te lho daṅ nub daṅ | byaṅ nas ’oṅs pa źig śes sam źes bya ba ji
ltar draṅ |phuṅ po źig pa ni ’oṅ bar ruṅ ba ma yin no || ’on te ’di yaṅ mi ’don to źe na
| ’o na | sṅar gsuṅs | źes bya ba ’di (2) las te |

bcom ldan ’das kyis phyir mi ’oṅ ba ni lṅa ste |bar ma dor yoṅs su mya ṅan las ’da’ ba daṅ |
skyes nas yoṅs su mya ṅan las ’da’ ba daṅ | mṅon par ’du byed pa med par yoṅs su mya ṅan
las ’das pa daṅ | mṅon par ’du byed pa daṅ bcas par (3) yoṅs su mya ṅan las ’das pa daṅ |
goṅ du ’pho ba’o źes gsuṅs pa srid pa bar ma med naji ltar bar ma dor yoṅs su mya ṅan las
’da’ ba źes bya bar ’gyur |kha cig na re bar ma dor źes bya ba’i lha dag cig yod do źes zer
ro ||de lta na skyes ba źes bya ba la sogs pa (4) yaṅ lha dag cig yin par thal bar ’gyur
ro || de lta bas na rtog pa ’di ni bzaṅ po ma yin no ||

’gro mdo źes bya ba ’di las kyaṅ ’grub ste |

skyes bu dam pa’i ’gro ba bdun źes bya ba’i mdo las kyaṅdus daṅ yul gyi khyad par gyi bye brag
gis bar mdor yoṅs su mya ṅan (5) las ’da’ ba gsum du bśad de |dper na źog ma’i me chuṅ
du mṅon par ’grub bźin du ’chi bar ’gyur ba de lta bu ni daṅ po yin no ||dper na lcags kyi
tsha tsha gnam du yar ba bźin du ’chi bar ’gyur ba de lta bu ni gñis pa’o ||dper na lcags
kyi tsha tsha gnam du yar (6) nas sa la ma lhuṅ ba ñid du ’chi bar ’gyur ba de lta bu ni
gsum pa’o źes gsuṅs la |bar mdo źes bya ba’i lha ni yul daṅ dus kyi khyad par gyi tha dad
pa rnam pa gsum pa de lta bu med pas ’di ni rtog pa ’ba’ źig tu zad do ||gźan dag na regaṅ
źig tshe’i tshad kyi bar (7) du’am | lha daṅ ñe ba’i bar du ñon moṅs pa rnams spoṅ bar byed
pa gaṅ yin pa der ni bar ma dor yoṅs su mya ṅan las ’da’ ba yin te |de yaṅ khams kyi gnas
skabs pa’am | ’du śes kyi gnas skabs pa’am | rnam par rtog pa’i gnas skabs pa źig yoṅs
su (118a1) mya ṅan las ’da’ ste |des na rnam pa gsum yin no ||yaṅ na daṅ po ni gzugs kyi khams
su ris mthun pa yoṅs su blaṅs nas mya ṅan las ’da’ ba yin no ||gñis pa ni lha rnams kyi
’byor ba ñams su myoṅ nas so ||gsum pa ni lha rnams (2) kyi chos yaṅ dag par ’gro ba’i
naṅ du źugs nas so ||skyes nas yoṅs su mya ṅan las ’da’ ba ni yaṅ dag par ’gro ba mchog tu
ldan pa’i naṅ du źugs nas yoṅs su mya ṅan las ’da’ ba’am | skyes pa tsam kho nar ma yin gyi
tshe phal cher bcom nas yoṅs su mya ṅan (3) las ’da’ ba’o źes zer te | de dag thams cad
kyaṅ yul du ’gro ba’i bye brag med pa’i phyir źog ma la sogs pa’i dpe dag daṅ | mi ’byor
ro ||tshe’i tshad kyi bar du yoṅs su mya ṅan las ’da’ ba’i phyir gzugs med pa dag tu yaṅ bar
ma dor yoṅs su (4) mya ṅan las ’da’ bar gsuṅs par ’gyur ba źig na |..bsam gtan dag gi bcu
tshan bźi || gzugs med dag gi bdun tshan gsum ||’du śes kyi ni drug tshan du || mdzad nas
tshoms su yaṅ dag bsdeb ||źes gsuṅs pa’i sdom gyi tshigs su bcad pa ’di las (5) kyaṅ mi
’byuṅ ṅo || de lta bas na de dag thams cad kyaṅ rtog pa tsam du zad do ||’on te de dag ni
mdo de dag kyaṅ mi ’don to źe na |ston pa gaṅ yin pa ni yoṅs su mya ṅan las ’das | bstan
pa ’di’i ’dren pa ni med | rnam pa maṅ po ni tha dad kyi steṅ du da duṅ yaṅ tshig (6) daṅ
don la dga’ dgur byed na go | da ci źig byar yod de re źiggaṅ dag la luṅ ’di tshad ma yin
pa de dag la ni luṅ las kyaṅ srid pa bar ma grub bo ||’o na mdo las | de nas bdud sun ’byin
byed raṅ gi lus kho nas mnar med pa’i dmyal pa chen por lhuṅ do źesgaṅ gsuṅs (7) pa ji ltar
draṅ ’dir dgos pa nide gson po kho nar dmyal ba’i me dag gis bskor teśi nas srid pa bar
mas mnar med par soṅ do sñam du dgoṅs pa yin no ||las śin tu drag po yoṅs su rdzogs pa rnams
ni lus ’dor ba la mi sdod pasde’i phyir ’di’i mthoṅ ba’i chos la myaṅ (118b1) bar ’gyur
ba’i las ni daṅ por smin la | skyes nas myoṅ bar ’gyur ba’i las ni phyis smin te |da ni
mtshams med pa lṅa’i las gaṅ dag byas śiṅ bsags nas de ma thag tu dmyal ba dag tu skye’o
źes gsuṅs pa ’di ji ltar draṅ |dgoṅs pa ni ’gro ba gźan du mi ’gro bar (2) źes bya ba yin
te |der ni skyes nas myoṅ bar ’gyur ba’i las su gsuṅs so ||’on te sgra ji bźin du brtags na
ni lṅa kho na byas nas yin gyi gcig ces bya bar yaṅ mi ’gyur la |byas ma thag tu yin gyidus
gźan gyi bar du gson por ’dug nas kyaṅ ma yin no || srid pa (3) bar ma skye ba ñid yin
par go su źig mi ’dod de |’di ’chi ba’i srid pa’i mjug thogs su skye ba lamṅon du phyogs
pa’i phyirsrid pa bar ma kho nas dmyal ba dag tu skye ba yin gyi skyes pa yin no źes ni mi
smra’o ||..’o na | bram ze na tshod khyer zin rga ba daṅ || na ba yin te gśin (4) rje’i druṅ
du phyen || bar na khyod kyi gnas kyaṅ yod min źiṅ || khyod kyi lam brgyags kyaṅ ni yod
ma yin ||źes gsuṅs pa’i tshigs su bcad pa ’di ji ltar draṅ (This phrase should be before
the gāthā? PhraWee) | ’dir yaṅ dgoṅs pa ni mi dag gi naṅ na gnas su med do sñam pa yin no
||yaṅ na skye ba’i yul du phyin par (5) bya ba’i phyir daṅ ’gro ba la bgegs byed pa med pa’i
phyir srid pa bar ma na yaṅ ’di gnas pa med do sñam pa yin no ||’di la ’di ni dgoṅs pa
yin gyi ’di ni dgoṅs pa ma yin no źes bya ba ’di ga las brtags pa’di ni khyod la yaṅ mtshuṅs
te |de lta bas na gñi ga’i phyogs (6) la yaṅ ji skad gsuṅs pa’i mdo mi ’gal ba’i phyir
’di ni srid pa bar ma med pa’i khuṅs ma yin no ||khuṅs źes bya ba ni śes par byed pa gźan
du śes par mi byed pa yin no ||

yaṅ ’gro ba gaṅ du ’gro bar ’gyur ba’i srid pa bar ma’i śa tshugs ji lta bu źig mṅon par (7)
’grub ce na |

de ni ’phen pa gcig pa’i phyir || sṅon dus srid ’byuṅ śa tshugs can ||

las gaṅ gis ’gro ba ’phen pa de ñid kyi der phyin par bya ba’i phyir srid pa bar ma yaṅ ’phen
te |de’i phyir de ni ’gro ba gaṅ du ’gro bar ’gyur ba’i ’gro bde dus sṅa ma’i srid pa ’byuṅ
bar ’gyur ba (119a1) gaṅ yin pa de’i śa tshugs lta bur ’gyur ro ||de lta na ’o na khyi
mo la sogs pa’i mṅal gcig tu ’gro ba lṅa pa’i srid pa bar ma mṅon par ’grub pas dmyal ba’i
srid pa bar mas ma’i mṅal tshig par ’gyur ro źe na |re źig srid pa sṅa ma la yaṅ dmyal ba
(2) pa rnams lhag pa dag na ’phyan pa na rtag tu ’bar ba ma yin na srid pa bar ma pa rnams
lta smos kyaṅ ci dgos |yaṅ na ’bar du chug na yaṅde ni lus śin tu daṅ ba’i phyir ji lta
ba bltar mi nus pa de ltar reg pa yaṅ mi nus pas ’di ni klan kar mi ruṅ ṅo ||srid pa bar
ma rnams (3) kyaṅ mṅal na phan tshun mi reg pa’i phyir daṅ | las la rag lus pa’i phyir mi
tshig go ||boṅ tshod ni | dper na byis pa lo lṅa ’am drug lon pa lta bu ste | de yaṅ dbaṅ
po gsal ba yin no || byaṅ chub sems dpa’ ni dper na gźon nu thor bu lta bu mtshan daṅ dpe
byad daṅ (4) bcas pa yin no ||de ñid kyi phyir srid pa bar ma la gnas pa yum gyi lhums su
źugs pas gliṅ bźi pa bye ba phrag brgya snaṅ bar mdzad do ||’o na gaṅ byaṅ chub sems dpa’i
yum gyi rmi lam na lhums su glaṅ po che’i phru gu dkar po źugs par gzigs pa ji lta bu źe
na |dud ’gro’i (5) skye gnas bzlog nas yun riṅ du lon pa’i phyir de ni mtshan ma tsam du zad
de |dper na rgyal po kri kis glaṅ po daṅ |

khron pa daṅ | phye daṅ | tsan dan daṅ | tshal daṅ | glaṅ po che’i phru gu daṅ | spre’u gñis
daṅ | ras yug daṅ | ’thab mo źes bya ba rmi lam bcu mthoṅ ba lta bu’o ||

(6) srid pa bar ma ni lto ba brtol te ’jug pa ma yin gyi skye gnas kyi sgo nas ’jug ste |de
ñid kyi phyir mtshe ma las gaṅ phyis byuṅ ba de ni nu bo źes bya’o || gaṅ sṅar byuṅ ba de
ni phu bo źes bya’o ||’o na chos ldan rab ’byor gyis ||

glaṅ chen dkar po mche ba drug ldan pa || rkaṅ bźi (7) mdzes daṅ ldan par źal bźes nas || draṅ
sroṅ gnas źes pa ni ji bźin du || yum gyi lams kyi gnas su źugs par gyur || ces bśad pa
’di ji ltar draṅ źe na |

’di ni gdon mi za bar draṅ bar bya ba ma yin te | ’di ni mdo sde yaṅ ma yin | ’dul ba yaṅ ma
yin | (119b1) chos mṅon pa yaṅ ma yin gyi | ’di ni raṅ bzo yin te |raṅ bzo mkhan raṅ bzo
sbyor ba rnams kyi bsam pa kha cig ni sgro ’dogs par yaṅ ’gyur ro ||’on te gdon mi za bar
draṅ bar bya’o źe nayaṅ ji ltar yum gyi rmi lam na de źugs par gzigs pa ltar des kyaṅ tshigs
su bcad pa (2) ’di ltar byas so źes de ltar draṅ bar bya’o ||gzugs na spyod pa’i srid pa
bar ma yaṅ boṅ tshod rdzogs pa daṅ |ṅo tsha śes pa’i śas che ba’i phyir gos daṅ bcas par
’byuṅ ṅo ||byaṅ chub sems dpa’i yaṅ gos daṅ bcas pa yin no || dge sloṅ ma dkar mo’i yaṅ gos
daṅ (3) bcas pa yin te | smon lam gyi dbaṅ gis de ñid kyis dkris nas bsregs pa’i bar du
yin no ||.’dod pa’i khams na ṅo tsha med pa’i śas che ba’i phyir gźan ni gcer bu yin no ||

yaṅ srid pa sṅa ma źes bya ba ’di gaṅ yin źe na |

de ni ’chi ba’i sṅon rol te || skye ba’i skad cig (4) phan chad do ||

srid pa źes bya ba ni bye brag med par ñe bar len pa’i phuṅ po lṅa po dag go || da ni rnam pa
bźir dbye ste | srid pa bar ma ni ji skad bśad pa’o ||skye ba’i srid pa ni ’gro ba rnams
su ñid mtshams sbyor ba’i skad cig ma’o |de phan chad ’chi ba’i skad cig ma ma gtogs pa’i
(5) srid pa gźan thams cad ni dus sṅa ma’i srid pa yin no ||skad cig ma tha ma ni ’chi ba’i
srid pa yin te | gal te sems can gzugs can dag gi naṅ du skye na gaṅ gi ’og tu srid pa
bar ma ’byuṅ ba yin no ||

srid pa bar ma de yaṅ |

ris mthun lha mig dag pas mthoṅ ||

srid pa bar (6) ma ris mthun pa dag gis mthoṅ ṅo ||gaṅ dag la lha’i mig śin tu rnam par dag
pa mṅon par śes pa las byuṅ ba yod pa de dag gis ’di mthoṅ gi |śin tu daṅ ba’i phyir skyes
nas thob pa’i mig gis ni mi mthoṅ ṅo |gźan dag na re lha’i srid ba bar ma pas ni thams cad
mthoṅ ṅo ||mi (7) daṅ | yi dags daṅ | dud ’gro daṅ | dmyal ba’i srid pa bar ma rnams kyis
ni goṅ ma ma gtogs pa’o źes zer ro ||

las kyi rdzu ’phrul śugs daṅ ldan ||

rdzu ’phrul ni nam mkha’ la ’gro ba’o || las kyi rdzu ’phrul byed pas na las kyi rdzu ’phrul
lo || de’i śugs ni las (120a1) kyi rdzu ’phrul gyi śugs de mgyogs pa ñid do ||de ’di la yod
pas na las kyi rdzu ’phrul gyi śugs daṅ ldan pa’o | des na ’di ni saṅs rgyas rnams kyis
kyaṅ dgag par mi spyod de |las stobs daṅ ldan pa’i phyir ro ||

dbaṅ po kun tshaṅ |

dbaṅ po (2) lṅa char tshaṅ pa’o ||

thogs med ldan |

thogs pa ni rdugs pa’o || de ’di la yod pas thogs pa daṅ ldan pa’o || thogs pa med pa daṅ ldan
pas na thogs med ldan te |rdo rje la sogs pas kyaṅ mi zlogs pa’i phyir ro ||’di ltar lcags
kyi thu lum ’bar ba gśegs nas de’i naṅ nas (3) byuṅ ba’i srin bu dmigs so źes grag go
||de ’gro ba gaṅ du skye bar ’gyur ba de las rnam pa thams cad du mi zlogs te |

.

mi’i srid pa bar ma med par gyur nas lha’i srid pa bar ma’am |gźan du ’gyur ba ni nam yaṅ med
kyi ’di ’gro ba gaṅ gi dbaṅ du byas nas mṅon par ’grub pa de (4) kho nar skye bar ’gyur
gyi gźan du ni ma yin no źes bya bar ṅes so ||

yaṅ ci ’dod pa na spyod pa’i srid pa bar ma yaṅ kham gyi zas za’am źe na | smras pa de bźin
te | rags pa ni ma yin no ||’o na ji lta bu źe na |

de ni dri za’o ||

de ñid kyi phyir dri za źes bya’o ||dbaṅ chuṅ bar (5) grags pa ni dri mi źim pa za ba’o || dbaṅ
che bar grags pa ni dri źim po za ba’o ||dus ji srid kyi bar du gnas śe na | btsun pa
na re ṅes pa med de |ji srid du skye ba’i tshogs pa ma rñed kyi bar du’o || de’i tshe ’phen
pa logs śig na med de | ris mthun pa gcig pa’i phyir ro ||(6) de lta ma yin na de’i tshe
zad pas ’chi ba’i srid par yaṅ thal bar ’gyur ro źes zer ro |gal te śa’i phuṅ po ri rab tsam
du gyur la de dag thams cad srin bu rnams kyis gaṅ bar gyur na |de ci de dag gi srid pa
bar ma rnams der sdod pa kho nar gyur tam | de dag ga las ’oṅs pa brjod (7) par bya’o źe
na |’di mdo ’am bstan bcos dag las nimi ’byuṅ mod kyi |’di ltar dri daṅ ro la mṅon par chags
pa’i skye bo phra mo tshe thuṅ du rnams mtha’ med pasde dag dri tshor nas dri daṅ ro la
mṅon par chags pa rnams ’chi ba na srin bu’i ṅo bor ’gyur ba’i las saṅ par byas nas | srid
(120b1) pa des srin bu’i nad dag tu skye bar ’gyur bar mi ruṅ ṅo ||yaṅ na gdon mi za bar
de’i rkyen maṅ po kho na’i dus su der ’gyur ba’i las rnams rnam par smin pa mṅon par ’grub
par bya ba la ’jug pa rñed kyi gźan du ni ma yin te |’di ltar ’khor los sgyur pa’i las
yod du zin kyaṅ skye dgu’i tshe (2) lo brgyad khri ’am | tshe lo ches maṅ ba na ’khor los
sgyur ba ’byuṅ gi gźan du ma yin pa lta bu’o ||de ñid kyi phyir bcom ldan ’das kyis sems can
rnams kyi las kyi rnam par smin pa ni bsam gyis mi khyab bo źes gsuṅs so ||btsun pa dbyig
bśes na re źag bdun du gnas so ||gal te (3) da srid kyi tshogs pa ma rñed na śi ’phos śiṅ
śi ’phos nas yaṅ de ñid du skye bar ’gyur ro źes zer ro ||gźan dag na re źag bdun phrag
bdun du’o źes zer ro ||bye brag tu smra ba rnams na rede ni srid pa tshol ba yin pa’i phyir
myur ba kho nas soṅ ste ñid mtshams sbyor bas na dus thuṅ ṅur (4) gnas so || gaṅ gi tshe
rkyen tshogs pa yaṅ ma yin la’di ṅes par yul der skye bar ’gyur pa yaṅ yin node’i tshe las
rnams kho nas rkyen dag tshogs pa ’dren par byed do ||’on te ma des na ni de las gźan pa’i
yul du skye ba der skye bar ’gyur ro źes zer ro || gźan dag na re de ’dra bar (5) skye
bar ’gyur te |’di lta ste ba laṅ dag ni dbyar rnams su ’khrig pa maṅ la | khyi rnams ni ston
kar ro || dom rnams ni dgun kar ro || rta rnams ni sos kar ro ||ba men daṅ | ce spyaṅ
daṅ | boṅ bu daṅ | dred mo rnams la ni dus med pas dus gźan pa ba laṅ rnams kyi naṅ du skye
bar (6) ’gyur ba gaṅ yin pa de ni ba men rnams kyi naṅ du skye’o || khyi rnams kyi naṅ du
gaṅ yin pa de ni ce spyaṅ rnams kyi naṅ du’o || rta rnams kyi naṅ du gaṅ yin pa de ni boṅ
bu rnams kyi naṅ du’o || dom rnams kyi naṅ du gaṅ yin pa de ni dred mo rnams kyi naṅ du
skye bar ’gyur ro źes zer ro ||’phen pa (7) gcig pa’i phyir ris gźan gyi srid pa bar mas ris
mthun pa gźan du skye bar mi nus pas de ni brjod par bya ba ma yin no ||

yaṅ ’gro ba’i yul du phyin par bya ba’i phyir ’byuṅ ba’i srid pa bar ma de ni |

blo ni phyin ci log gyur pas || rtse dgas ’gro ba’i yul du ’gro ||

da ni las kyi mthu (121a1) las byuṅ ba’i mig gis raṅ gi skye ba’i yul thag riṅ po na ’dug kyaṅ
mthoṅ ṅo ||des de na pha ma ñal pa byed pa de mthoṅ nas pa źig yin na ni des ma la pho’i
’dod chags skye’o || mo źig yin na ni pha la mo’i ’dod chags skye’o ||bzlog pa ni khoṅ khro
ba skye ba (2) ste |btags pa las ’di skad du de’i che dri za la sems gñis las rjes su
chags pa daṅ ldan pa’am | khoṅ khro ba daṅ ldan pa’i sems gaṅ yaṅ ruṅ ba’i mṅon du gyur pa
yin no źes ’byuṅ ṅo ||de ni gñis kyi phyin ci log tu gyur pas yul der phyin pa daṅ | dga’
bar ’dod pa’i (3) gnas skabs der bdag ñid mos so ||mṅal gyi gnas mi gtsaṅ ba der phyin nas
dga’ ba skyes nas gnas so ||de nas de’i phuṅ po mkhraṅ por ’gyur la srid pa bar ma yaṅ ’gag
par ’gyur bas na skyes pa yin no ||gal te de pho źig yin na ni ma’i lto’i g-yas phyogs
su sñes nas (4) rgyab rol du kha bltas te tsog tsog por skye’o || gal te mo źig yin na ni
de ma’i lto’i g-yon phyogs su sñes nas lto’i mdun rol du kha lta’o ||’on te de ma niṅ źig
yin na ni de ’dod chags gaṅ daṅ ldan pa de bźin du gnas so ||srid pa bar ma’i dbaṅ po thams
cad tshaṅ ba yin (5) pa’i phyir dbaṅ po ma tshaṅ ba ma yin pa ste |de’i phyir mor gyur
pa daṅ | phor gyur pa źugs nas gnas pa’i lta ba bźin du gnas so || phyis lus skye źiṅ ma niṅ
du ’gyur ro ||da ni ’di dpyad par bya ste |ci las kyi dbaṅ gis khu chu daṅ | khrag gi ’byuṅ
ba chen po dag kho na ’di’i (6) dbaṅ po’i rten du ’gyur ram | ’on te las rnams las |
de dag la brten nas ’byuṅ ba kho na źig skye bar ’gyur źe na |kha cig na re de dag kho na
yin te |khu chu daṅ khrag dbaṅ po med pa na ni ’gag la |sa bon daṅ myu gu ’gag pa daṅ | skye
ba’i tshul du dbaṅ po daṅ bcas pa nur (7) nur po źes bya ba gaṅ yin pa de ni skye’o ||de
ltar bśad na pha ma’i nur nur po mi gtsaṅ ba las skyes pa źes bya ba daṅ |de bźin du dge
sloṅ dag khyed kyis ni yun riṅ po nas ṅur khrod skyed do || khrag gi thigs pa blaṅs so źes
gsuṅs pa’i mdo’i tshig legs pa yin no źes (121b1) zer ro ||gźan dag na re ’byuṅ ba gźan
dag kho na yin te | dper na lo ma’i srin bu lta bu yin la |mi gtsaṅ ba la brten nas skye ba
la dgoṅs te gsuṅs pa’i phyir mdo daṅ yaṅ mi ’gal lo źes zer ro ||re źig sgo ṅa las skye
ba daṅ | mṅal nas skye ba’i skye gnas su ’jug pa ni de lta (2) bu’o ||gźan la ni ci rigs par
brjod par bya’o źes zer te |de la rigs pa ni ’di yin par snaṅ ṅo ||

dri daṅ gnas la mṅon ’dod gźan ||

drod gśer las skye ba’i skye gnas su skye ba ni las ji lta ba bźin du skye ba’i gnas gtsaṅ ma’am
mi gtsaṅ bar dri ’dod pas ’gro’o ||rdzus te (3) skye ba’i skye gnas su skye ba ni gnas
’dod pas so ||ji ltar na dmyal ba dag tu gnas ’dod ce na |blo phyin ci log tu gyur pa’i
phyir te |de ni bdag ñid rluṅ daṅ char pa śin tu graṅ mo dag gis btab nas ñen pa daṅ dmyal
ba dag na me ’bar ba mthoṅ ste |de’i phyir dro bar ’dod de rgyug go ||yaṅ (4) bdag ñid rluṅ
tsha ba daṅ ñi ma daṅ me’i gduṅ ba dag gis ñen pa daṅ dmyal ba dag na bsil ba mthoṅ bas
bsil ba ’dod pas rgyug go ||sṅon gyi slob dpon dag na re bdag ñid gnas skabs gaṅ gis der
skye bar ’gyur ba’i las byas pa’i gnas skabs de yin pa daṅ | sems can de dag (5) kyaṅ mthoṅ
nas rgyug go źes zer ro ||de la lha’i srid pa bar ma ni stan las ldaṅ ba bźin du gyen du
’gro’o || mi daṅ dud ’gro daṅ | yi dags rnams kyi ni mi la sogs pa bźin no ||

dmyal ba yi ni spyi’u tshugs yin ||

yaṅ dag sdom daṅ dka’ thub can || draṅ sroṅ rnams la (6) skur ’debs pa || de dag spyi’u tshugs
dag tu ni || dmyal ba kho nar ltuṅ bar ’gyur ||

źes tshigs su bcad de ’byuṅ ba’i phyir ro ||

blo ni phyin ci log gyur pas || rtse dgas ’gro ba’i yul du ’gro || źes bśad pa |ci ṅes par srid
pa bar ma pa thams cad ma’i mṅal du de ltar (7) ’jug gam źe na |smras pa ma yin no ||
’on kyaṅ mdo las mṅal du ’jug pa ni bźi źes gsuṅs te | bźi gaṅ źe na |

gcig ni śes bźin du ’jug go ||

gnas pa daṅ ’byuṅ ba ni śes bźin du ma yin no ||

gźan ni gnas pa yaṅ śes bźin du źes bya bar sbyar te |

yaṅ (122a1) źes bya ba’i sgras ni ’jug pa yaṅ ṅo ||

gźan ni | ’byuṅ ba’aṅ |

śes bźin du ste | yaṅ źes bya ba ni ’jug pa daṅ | gnas pa’o ||

gźan ni thams cad rmoṅs |

la la ni thams cad śes bźin ma yin par ’gyur te | ’jug pa yaṅ śes bźin ma yin la (2) gnas pa
daṅ ’byuṅ ba yaṅ śes bźin ma yin no ||mṅal du ’jug pa de bźi nitshigs su bcad pa bsdeb pa
daṅ mthun par bya ba’i phyir bzlog ste bstan to ||

sgo ṅa las skyes rtag tu’o ||

sems can sgo ṅa las skyes pa ni rtag tu thams cad rmoṅs pa kho nar ’gyur ro || sgo ṅa las skyes
pa ji ltar (3) skye gnas su ’jug ce na |gaṅ źig skye bar ’gyur ba de yaṅ sgo ṅa las skyes
pa źes bya’o || yaṅ na ’byuṅ bar ’gyur pa’i miṅ gis bstan te |dper na mdo las ’dus byas
mṅon par ’du byed do źes gsuṅs pa daṅ | ’jig rten na ’bras chan ’tshed do || phye ’thag
go źes pa lta bu (4) ste |de lta bas na de ni ñes pa med do ||

yaṅ ji ltar na śes bźin ma yin par ma’i mṅal du ’jug ciṅ ’byuṅ ba’i bar du yin pa’am | ji ltar
na śes bźin du yin źe na |re źig sems can dbaṅ thaṅ chuṅ bar grags pa ma’i mṅal du ’jug
pa la ’di sñam du rluṅ laṅs pa’am |char pa (5) ’bab pa’am |graṅ ba’am | yul ṅan nam | skye
bo phal po che’i tshogs ku co ’don pa sñam byed nas | ma la rtsva thibs po’am | nags thibs
po’am | rtsva’i spyil po’am | lo ma’i spyil por ’jug pa’am | śiṅ druṅ ṅam | rtsig pa’i
druṅ du ’gro’o ||gnas na yaṅ ’di dag (6) tu gnas par bya’o || ’byuṅ na yaṅ ’di dag nas ’byuṅ
ṅo sñam du log pa’i ’du śes daṅ mos pa dag ’byuṅ bar ’gyur ro ||sems can dbaṅ thaṅ che
bar grags pa ni kun dga’ ra ba’am | skyed mos tshal lam | khaṅ bzaṅs su ’jug pa’am | khaṅ
pa brtsegs pa’am | khri la (7) ’dzeg go ||de bźin du gnas so || ’byuṅ ṅo sñam du sems so ||re
źig śes bźin ma yin par ’jug pa nas ’byuṅ ba’i bar ni de lta bu yin no ||śes bźin yin
pa ni ma’i mṅal la ’jug go || de ñid du gnas so || de ñid nas ’byuṅ ṅo sñam du yaṅ dag pa
ji lta ba bźin du bar (122b1) du rab tu śes te |’di la phyin ci log gi ’du śes daṅ mos pa
dag mi ’byuṅ ṅo ||yaṅ ’dir bstan pa daṅ |

mṅal du ’jug pa gsum dag ste | ’khor los sgyur daṅ raṅ byuṅ gñis ||

’khor los sgyur ba daṅ | raṅ byuṅ raṅ saṅs rgyas daṅ | rdzogs pa’i saṅs rgyas dag ste | ’og
nas (2) go rims źes ’chad par ’gyur ro ||de la ’khor los sgyur ba ni daṅ po ste |de ni ’jug
pa kho na śes bźin yin gyi gnas pa yaṅ ma yin la | ’byuṅ ba yaṅ ma yin no ||raṅ saṅs rgyas
ni gnas pa yaṅ ṅo || saṅs rgyas ni ’byuṅ ba yaṅ ṅo || ’dir yaṅ ’byuṅ bar ’gyur ba’i (3)
miṅ gis bstan to ||

las sam ye śes sam gñi ga | rgya che’i phyir na go rims bźin ||

las rgya chen po bsod nams rgya chen po byed pa rnams ni daṅ po yin no ||ye śes rgya chen po
thos pa maṅ ba daṅ rab tu ’byed pa byas pa rnams ni gñis pa yin no ||bsod nams kyi las daṅ
(4) ye śes rgya che ba rnams ni gsum pa yin te |de lta bur gyur pa de dag ni rim bźin du
’khor los sgyur ba la sogs pa yin par rig par bya’o ||lhag ma rnams ni bźi pa yin no źes
bya bar grub po ||

da ni ’dir phyi rol pa rnamsgal te sems can ’jig rten gźan du ’pho’o źes (5) bya bar dam bca’
na bdag grub pa yin no źes bdag tu smra ba yoṅs su bzuṅ nas rgol te |de dgag pa’i phyir
|

bdag med ces bya ba smos so ||

bdag ji lta bu źig ce na | gaṅ phuṅ po ’di dag ’dor źiṅ phuṅ po gźan dag tu ñiṅ mtshams sbyor
ro źes bya bar yoṅs su rtog panaṅ gi (6) byed pa’i skyes bu de lta bu de medde bcom ldan
’das kyis ’di skad du | las ni yod do || rnam par smin pa ni yod do || chos su brdar btags
pa ma gtogs pa gaṅ phuṅ po ’di dag ’dor źiṅ phuṅ po gźan dag tu ñiṅ mtshams sbyor bar byed
pa’i byed pa po ni mi dmigs so ||de la (7) chos su brdar btags pa ni ’di yin te | ’di lta
ste ’di yod pas ’di ’byuṅ ba’o źes rten ciṅ ’brel bar ’byuṅ ba rgyas par gsuṅs so ||’o
na bdag ji lta bu źig mi dgag ce na |

phuṅ po tsam ñid do ||

gal te phuṅ po tsam kho na la bdag ces ’dogs na de la ni dgag pa med do ||(123a1) de lta na
’o na phuṅ po bdag ñid ’jig rten gźan du ’pho’o źes bya bar gyur to źe na | de dag ni mi ’pho
ba’i phuṅ po tsam ni |

ñon moṅs las kyis mṅon du byas || srid pa bar ma’i rgyun gyis na || mar me bźin du mṅal du ’gro
||

phuṅ po rnams ni skad cig (2) ma ste | de dag la ni ’pho ba’i mthu med kyi ñon moṅs pa rnams
daṅ |las rnams kyis yoṅs su bsgos pa’i phuṅ po tsam gyis srid pa bar ma źes bya ba’i rgyun
gyis ma’i mṅal du ’gro ste |dper na mar me skad cig ma yin yaṅ rgyun gyis yul gźan du ’gro
ba lta bu yin pas de (3) ni ñes pa med do ||de lta bas na bdag med bźin du yaṅ ñon moṅs
pa daṅ | las rnams kyis mṅon par ’dus byas pa’i phuṅ po rnams kyi rgyun ma’i mṅal du ’jug
go źes bya ba ’di grub bo ||de yaṅ |

ji ltar ’phaṅs bźin rim gyis rgyun || skyes nas las daṅ ñon moṅs (4) kyis || ’jig rten pha rol
dag tu ’gro ||

tshe’i las tha dad pa’i phyir phuṅ po’i rgyun thams cad kyi ’phen pa ’dra ba ni ma yin te |de’i
phyir gaṅ źig ji srid du ’phaṅs pa de de srid du rim gyis skye bar ’gyur ro ||rim pa gaṅ
gis śe na |

gtsug lag las | daṅ por nur nur po (5) yin no || nur nur po las mer mer skye || mer mer po las
nar nar skye || nar nar po las mkhraṅ ’gyur skye || mkhraṅ las rkaṅ lag ’gyus pa ’dra ||
skra spu sen mo la sogs pa || dbaṅ po gzugs can rnams daṅ ni || mtshams rnams rim gyis skye
bar ’gyur ||

źes ’byuṅ (6) ṅo ||nur nur po daṅ | mer mer po daṅ | nar nar po daṅ | mkhraṅ ’gyur daṅ | rkaṅ
lag ’gyus pa’i gnas skabs de dag ni mṅal gyi gnas skabs lṅa yin no ||yaṅ dus gźan na mṅal
gyi zug rṅu de yoṅs su smin par gyur pa mṅal gyi naṅ na gaṅ dag gis mṅal gyi (7) zug rṅu
de bsgyur nas ma’i lus kyi mi gtsaṅ ba’i sgo logs su kha bstan nas ’jog par byed pa las kyi
rnam par smin pa las skyes pa’i rluṅ dag ldaṅ ste |de gnas nas sbed pa na mi gtsaṅ ba mkhraṅ
po de śin tu chen po ’chir ba bźin du spo dka’ ba yin no ||gal te na res ’ga’ (123b1)
ma’i zas daṅ | gnas pa’i bya ba mi mthun par spyod pa’am sṅon gyi las kyi ñes pas mṅal kho
nar ’chi bar ’gyur ro || de nas ’di de śes pa’i bud med dam | gźon nu’i sman pas mar sar
ram | til mar ’jam tsam mam | śiṅ śal ma le legs par btags pa’i phye ma’am | (2) gźan yaṅ
ruṅ bas lag pa bskus nas | de la mtshon rnon po srab mo btags te | rkyag doṅ lta bur mi
bzad pa dri ṅa ba mun khuṅ la sogs pa’i ’dam rdzab srin bu’i rigs śin tu maṅ po stoṅ phrag
gi gnas | rtag tu ’dzag par ’gyur ba | rtag tu byi dor bya dgos pa | khu chu daṅ (3) khrag
daṅ chu ser daṅ dri mas kun tu myags pa | rnam par myags pa | rul pa | rnags pa | ’gred
pa | mthoṅ na ’jigs su ruṅ ba pags pa rdol ba srab mos g-yogs pa | sṅon gyi las kyi rnam par
smin pa las skyes pa lus kyi rma ’khyims pa chen po der lag pa bcug ste | yan lag (4) daṅ
ñiṅ lag bcad nas ’byin to ||de yaṅ sṅon gyi las lan graṅs gźan la myoṅ bar ’gyur bas śed
du khrid par byed do ||’on te bde bar btsa’ bar ’gyur na ni de nas ’di bu ’dod pa’i ma’am
| de’i g-yog bu med rnams kyis btsas ma thag pa’i lus rma sar pa lta bu mtshon (5) daṅ thal
ba’i sman lta bu’i reg pa daṅ ldan pa’i lag pa gñis kyis blaṅs nas ’khru bar byed do ||
nu źo daṅ mar sar gyis skyed par byed ciṅ rim gyis kha zas rags pa bza’ bar goms par yaṅ
byed do ||de skye ba’i rgyus dbaṅ po rnams loṅs su smin nas ni yaṅ ñon moṅs pa (6) rnams
kun tu spyod ciṅ | las rnams kyaṅ stsogs par ’gyur ro ||de dag gi lus źig nas yaṅ sṅa ma bźin
du srid pa bar ma’i rgyun gyis ’jig rten pha rol tu ’gro ste |

srid pa’i ’khor lo thog ma med ||

rnam pa des na las daṅ ñon moṅs pa’i rgyu las byuṅ ba’i skye ba daṅ | yaṅ (7) de las byuṅ ba’i
las daṅ ñon moṅs pa rnams daṅ | yaṅ de las skye ba rnams yin pas na srid pa’i ’khor lo
thog ma med pa yin par rig par bya’o ||thog ma źig brtags na ni de’i rgyu med pa ñid du thal
par ’gyur ro || rgyu med pa ñid gcig yin na ni ’di thams cad kyaṅ rgyu (124a1) med pa kho
nar ’gyur ba źig na yul daṅ dus so sor ṅes pa las myu gu la sogs pa la sa bon la sogs pa
daṅ |chos pa la sogs pa la me la sogs pa’i nus pa yaṅ mthoṅ bas rgyu med pa las ’byuṅ ba
ni med do ||rgyu rtog pa yod par smra ba ni sṅar bsal zin (2) pa ñid do ||de lta bas na ’khor
ba’i thog ma ni med pa kho na’o || skye ba ni rgyu la rag lus pa’i phyir rgyu zad pa
las mtha’ daṅ ldan par ni rigs te |sa bon zad bas myu gu bźin no ||

de ltar phuṅ po’i rgyun skye ba’i gnas skabs gsum pa bstan pa gaṅ yin pa |

de ni rten ciṅ ’brel (3) ’byuṅ ba’i || yan lag bcu gñis cha gsum mo ||

de la yan lag bcu gñis ni ma rig pa daṅ | ’du byed daṅ | rnam par śes pa daṅ | miṅ daṅ gzugs
daṅ | skye mched drug daṅ | reg pa daṅ | tshor ba daṅ | sred pa daṅ | len pa daṅ | srid pa
daṅ | skye ba daṅ | rga śi daṅ |cha (4) gsum ni sṅon gyi mtha’ daṅ | phyi ma’i mtha’ daṅ
| bar dag ste | ’das pa daṅ | ma ’oṅs pa daṅ | da ltar byuṅ ba’i skye ba dag yin no ||cha
gsum po ’di dag tu yan lag bcu gñis ji ltar rnam par gźag ce na |

sṅon daṅ phyi mtha’i gñis gñis pa ||

ma rig pa daṅ | ’du byed (5) rnams ni sṅon gyi mthar ro || skye ba daṅ | rga śi ni phyi ma’i
mthar ro ||lhag ma brgyad ni bar du’o ||yaṅ ci thams cad kyi skye ba ’di la yan lag brgyad
po ’di dag yod dam źe na | smras pa | ma yin no || ’o na su la yod ce na |

yoṅs rdzogs ldan no ||

’di la yoṅs su rdzogs pa (6) yod pas na yoṅs su rdzogs ldan no || ’dir ni gaṅ zag gaṅ źig gnas
skabs kyi bye brag ’di thams cad la reg pa de la dgoṅs pa yin gyi | gaṅ bar ma do kho nar
’chi ba yaṅ ma yin la |gzugs daṅ gzugs med pa na spyod pa yaṅ ma yin te |’di ltar gleṅ
gźi chen (7) po’i rnam graṅs kyi mdo las kun dga’ bogal te rnam par śes pa ma’i mṅal du źugs
par ma gyur na źes gsuṅs pa’i phyir ’dod pa na spyod pa’i gaṅ zag kho nar bstan pa yin
no ||gaṅ gi tshe rten ciṅ ’brel par ’byuṅ ba sṅon gyi mtha’ ba daṅ | phyi ma’i mtha’ pa źes
rnam pa (124b1) gñis su brjod pa de’i tshe ni tshor ba la thug pa’i bar yan lag bdun ni
sṅon gyi mtha’ pa yin la | lṅa ni phyi ma’i mtha’ pa yin te |sṅon daṅ phyi ma’i mtha’ daṅ
’bras bu daṅ rgyu daṅ bcas pa dag smos pa’i phyir ro ||


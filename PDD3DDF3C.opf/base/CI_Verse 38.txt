| gźan rnam gsum

| gźan ni lhag ma bźi po gzugs daṅ | sgra daṅ | dri daṅ | ro daṅ | reg bya’i khams dag ste |de
dag ni rnam par smin pa las skyes ba dag kyaṅ yin | rgyas pa las byuṅ ba dag kyaṅ yin |
rgyu mthun pa las byuṅ ba dag kyaṅ yin no |

| rdzas daṅ lhan cig |

’dus ma byas (4)ni brtan pa’i phyir rdzas so | | de yaṅ chos kyi khams la yod pas de’i phyir
chos kyi khams gcig pu rdzas daṅ ldan pa yin no |

| tha ma gsum skad cig ma ste |

yid kyi khams daṅ | chos kyi khams daṅ | yid kyi rnam par śes pa’i khams ni ’don pa’i rim pas
tha ma dag yin te |de (5)dag ni zag pa med pa’i bzod pa’i daṅ po sdug bsṅal la chos śes
pa’i bzod pa’i tshogs la skad cig ma gcig rgyu mthun pa las byuṅ ba ma yin par ’gyur te |
de’i phyir skad cig ma rnams źes bya’o || ’dus byas gźan ni rgyu mthun ba las ma byuṅ ba ’ga’
yaṅ med do || de la sdug bsṅal la chos śes (6)pa’i bzod pa daṅ mtshuṅs par ldan pa’i sems
ni yid kyi khams daṅ | yid kyi rnam par śes pa’i khams yin no || lhag ma da daṅ lhan cig
’byuṅ ba rnams ni chos kyi khams so |

| ’di dpyad par bya ste |gaṅ gis mig gi khams daṅ mi ldan pa las ldan pa ’thob pa de mig gi
rnam par śes pa daṅ ldan pa yaṅ (7)yin nam |gaṅ mig gi rnam par śes pa daṅ yin pa de mig gi
khams daṅ yaṅ yin nam źe na | smras pa

| mig daṅ ni | rnam śes khams dag so so daṅ | | lhan cig tu yaṅ ’thob pa yod |

| re źig so so ni mig gi khams daṅ yin la | mig gi rnam par śes pa’i khams daṅ ma yin pa yaṅ
yod de |’dod (45b1)pa’i khams na rim gyis mig gi dbaṅ po ’thob pa daṅ |gzugs med pa nas śi
’phos nas bsam gtan gñis pa la sogs par skye ba na’o || mig gi rnam par śes pa’i khams daṅ
yin la mig gi khams daṅ ma yin pa yaṅ yod de |bsam gtan gñis pa la sogs par skyes pa’i
mig gi rnam (2)par śes pa mṅon du byed pa daṅ | de dag nas śi ’phos nas ’og mar skye ba na’o
|| lhan cig tu yaṅ ni gñi ga daṅ ldan pa yaṅ yod de |gzugs med pa’i khams nas śi ’phos
nas ’dod pa’i khams daṅ tshaṅs pa’i ’jig rten du skye ba na’o || gñi ga daṅ ma yin pa ni rnam
pa de dag ma gtogs pa’o | | (3)gaṅ mig gi khams daṅ ldan pa de mig gi rnam par śes pa’i
khams daṅ yaṅ yin nam źe na |mu bźi ste | mu daṅ po ni bsam gtan gñis pa la sogs par skyes
pa mig gi rnam par śes pa mṅon du mi byed pa na’o || gñis pa ni ’dod pa’i khams na mig
ma thob ba daṅ ñams pa’o || gsum pa ni ’dod pa’i (4)khams na mig gi thob pa daṅ ma ñams pa
daṅ | bsam gtan daṅ por skyes pa daṅ | bsam gtan gñis pa la sogs par skyes pa lta bu’o ||
bźi pa ni rnam pa de dag ma gtogs pa’o || de bźin du mig gi khams daṅ gzugs dag daṅ | mig
gi rnam par śes pa’i khams daṅ | gzugs dag (5)’thob pa daṅ ldan ba dag kyaṅ ci rigs par brtag
par bya’o || lhan cig tu yaṅ źes bya ba’i yaṅ gi sgra ni źar la ’oṅs pa ’di bsdu ba’i
don to |


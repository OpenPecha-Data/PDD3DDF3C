| rnam śes so sor rnam rig pa |

| yul daṅ yul la so sor rnam par rig ciṅ dmigs pa ni rnam par śes pa’i phuṅ po źes bya’o ||
de yaṅ rnam par śes pa’i (34a1)tshogs drug ste | mig gi rnam par śes pa nas | yid kyi rnam
par śes pa’i bar ro || rnam par śes pa’i phuṅ po bstan pa gaṅ yin pa de skye mched rnam par
gźag pa ni |

yid kyi skye mched kyaṅ de yin |

khams rnam par gźag pa (2)yaṅ de dag ñid |

khams bdun dag tu’aṅ ’dod pa ste |

bdun gaṅ źe na |

rnam par śes pa drug daṅ yid |

| mig gi rnam par śes pa’i khams nas yid kyi rnam par śes pa’i khams daṅ | yid kyi khams kyi
par ro || de ltar na ’dir phuṅ po lṅa daṅ | skye mched bcu (3)gñis daṅ | khams bco brgyad
du bstan par ’gyur te |rnam par rig byed ma yin pa ma gtogs pa gzugs kyi phuṅ po’i skye mched
bcu daṅ | khams bcu dag go |tshor ba la sogs pa phuṅ po gsum daṅ | rnam par rig byed
ma yin pa daṅ | ’dus ma byas dag ni chos (4)gyi skye mched daṅ | chos kyi khams so | | rnam
par śes pa’i phuṅ po ni yid kyi skye mched daṅ | rnam par śes pa’i khams drug daṅ | yid
kyi khams so |

| rnam par śes pa’i tshogs drug ni rnam par śes pa’i phuṅ por bśad pa ma yin nam |yaṅ de dag
las (5)gźan pa yid kyi khams de gaṅ źe na | gźan nigaṅ yaṅ med do | | ’o na ci źe na |


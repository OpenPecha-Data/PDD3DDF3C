| yaṅ ’dus byas de dag ñid |

gaṅ dag zag bcas ñer len pa’i | | phuṅ po’aṅ de dag

’dis ci źig grub par ’gyur źe na |ñe bar len pa’i phuṅ po lṅa gaṅ dag yin pa de dag ni phuṅ
po yaṅ yin no | | phuṅ po dag kho na yin la ñe bar len pa’i phuṅ po ma yin pa dag kyaṅ yod
de |’du byed zag pa med pa rnams so || de la ñe bar len pa dag ni ñon moṅs pa rnams so ||
de dag las byuṅ ba’i phyir ñe bar len pa’i phuṅ po dag ste | dper na rtswa daṅ sog ma’i me
bźin pa’am |de dag la rag lus pa’i phyir rgyal po’i mi bźin no || yaṅ na de dag las ñe bar
len pa rnams ’byuṅ bas ñe bar len pa’i phuṅ po rnams te | me tog daṅ ’bras bu’i śiṅ ljon
pa bźin no || zag pa daṅ bcas pa’i chos de dag ñid |

’thab bcas kyaṅ źes bya’o |

| ’thab pa ni ñon moṅs pa rnams te | bdag daṅ gźan la gnod pa’i phyir ro || de dag gis rgyas
par byas pa’i phyir ’thab bcas dag ste zag pa daṅ bcas pa bźin no |

| sdug bsṅal kun ’byuṅ ’jig rten daṅ | | lta gnas srid pa’aṅ de dag yin |

| ’phags pa rnams daṅ mi mthun pa’i phyir sdug bsṅal lo || ’di las sdug bsṅal kun ’byuṅ bas
kun ’byuṅ ba’o || ’jig pas na ’jig rten no || ’di la lta bas rgyas par ’gyur ba’i sgo nas
gnas pas na lta ba’i gnas so || ’byuṅ bas na srid pa ste |de ltar na ’di dag ni zag pa daṅ
bcas pa’i chos rnams kyi rnam graṅs don daṅ mthun pa dag go |


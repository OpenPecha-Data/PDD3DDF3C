| ’o na ci’i phyir skye mched daṅ khams dag tu ni ’dus ma byas bśad la | phuṅ po dag tu ni ma
yin źe na

| phuṅ po dag tu ’dus ma byas | | don du mi ruṅ phyir ma bśad |

| (7)de ni phuṅ po dag gi naṅ du brjod na de ni gzugs ma yin źiṅ rnam par śes pa’i bar du yaṅ
ma yin pas don du mi ruṅ ba’i phyirre źig de dag ñid kyi naṅ du bsdu bar ni mi nus so ||
phuṅ po drug par brjod par yaṅ mi nus so | | ci’i phyir źe na | don du mi ruṅ ba’i phyir
te |spuṅs pa’i (37a1) don du ni phuṅ po’i don to źes bśad na |’dus ma byas na gzugs bźin du
’di ltar de dag thams cad gcig tu bsdus nas ’dus ma byas kyi phuṅ po źes bya ba’i graṅs
su ’gro bar ’gyur ba ’das pa la sogs pa’i bye brag gis tha dad pa ma yin no || yaṅ kun (2)nas
ñon moṅs pa’i gźi śes par bya ba’i phyir ñe bar len pa’i phuṅ po źes bya la | kun nas
ñon moṅs pa daṅ rnam par byaṅ ba’i gźi śes par bya ba’i phyir phuṅ po źes kyaṅ bya na |’dus
ma byas ni don du mi ruṅ ba’i phyir gñi ga yaṅ ma yin te | de dag tu rnam par gźag go |kha
(3)cig na re ji ltar bum pa chag pa bum pa ma yin pa de bźin du phuṅ po źig pa yaṅ phuṅ
po yin par mi ’os so źes zer te |de dag gi ltar na khams daṅ skye mched dag la yaṅ de ltar
thal bar ’gyur ro || phuṅ po rnams kyi rnam pa gźan bśad zin to |

| rim ni rags daṅ kun ñon moṅs | | (4)snod sogs don khams ji bźin no ||

gzugs ni thogs pa daṅ ba cas pa’i phyir thams cad pas rags so | | gzugs can ma yin pa rnams
kyi naṅ na yaṅ tshor ba ni rgyu ba rags pa’i phyir te |’di ltar pa’i lag pa la tshor ro |
| ṅa’i rkaṅ pa la tshor ro źes tha sñad ’dogs so || (5)’du śes ni gñis pas ches rags so ||
rnam par śes pa bas ni ’du byed de | de’i phyir gaṅ ches rags pa de sṅar bśad do || yaṅ na
thog ma med pa can gyi ’khor ba na pho daṅ mo dag phan tshun gzugs la mṅon par dga’ ste
| de dag kyaṅ tshor ba’i ro myaṅ ba la chags pa’i phyir (6)ro || de la chags pa yaṅ ’du śes
phyin ci log tu gyur pa’i phyir ro || phyin ci log de yaṅ kun nas ñon moṅs pa dag gis so
| | sems kyaṅ de dag gis kun nas ñon moṅs pa can du byas pas kun nas ñon moṅs pa’i go rims
ji lta ba bźin no || yaṅ na snod la sogs (7)pa’i don gyis te |gzugs la sogs pa’i phuṅ po
ni snod daṅ zas daṅ tshod ma daṅ byan po daṅ za ba po lta bu’o || yaṅ na khams kyis te ’dod
ba’i yon tan gzugs kyis rab tu phye ba ni ’dod pa’i khams so | | tshor bas rab tu phye
ba ni bsam gtan rnams so || ’du śes kyis (37b1)rab tu phye ba ni gzugs med pa gsum mo || ’du
byed tsam gyis rab tu phye ba ni srid pa’i rtse mo ste |’di dag ni rnam par śes pa gnas
pa yin la | de dag la rnam par śes pa gnas so źes phuṅ po’i go rims źiṅ daṅ sa bon gyi go
rims lta bur bstan pa’i phyir ro || de (2)ñid kyi phyir phuṅ po rnams ni lṅa ste mi ñuṅ mi
maṅ ṅo || gaṅ gi phyir ’di dag ni ches rags pa daṅ | kun nas ñon moṅs pa’i go rims kyi rgyu
daṅ zas daṅ tshod ma lta bu daṅ |de dag gi khams gñis rab tu phye ba’i go rims kyi rgyu
de ñid kyi phyir tshor ba daṅ ’du śes dag ni (3)’du byed rnams las logs śig tu phuṅ por
byas so |


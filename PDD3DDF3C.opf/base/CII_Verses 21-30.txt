yaṅ gaṅ źig naṅ na dbaṅ po maṅ po dag daṅ ldan ba de ji sñed cig daṅ ldan źe na |

maṅ por ldan (2) na bcu dgu ste || dri ma med rnams ma gtogs so ||

zag pa med pa gsum ma gtogs so || de yaṅ

mtshan gñis |

mtshan gñis pa dbaṅ po tshaṅ ba gaṅ yin pa de ni bcu dgu daṅ ldan no || gźan yaṅ gaṅ źig ce
na |

’phags pa chags bcas te |

slob pa ’dod chags daṅ ma bral (3) ba yaṅ naṅ na maṅ po daṅ ldan na bcu dgu daṅ ldan te |

mtshan gcig dri med gñis ma gtogs ||

mtshan gcig daṅ zag pa med pa gñis te | kun śes pa daṅ ldan pa’i dbaṅ po daṅ | gñis po las gaṅ
yaṅ ruṅ ba źig ma gtogs so ||khams rab tu dbye ba’i źar la ’oṅs pa dbaṅ po (4) rnams kyi
rab tu dbye ba rgyas par bśad zin to ||

da ni ’di dpyad par bya ste |ci ’dus byas kyi chos ’di dag ci ltar mtshan ñid tha dad pa de
bźin du tha dad par skye ba źig yin nam | ’on te kha cig ṅes par lhan cig skye ba’aṅ yod ce
na |smras pa yod de |chos ’di dag thams cad ni(5) gzugs daṅ sems daṅ | sems las byuṅ ba
dag daṅ | sems daṅ ldan pa ma yin pa dag daṅ | ’dus ma byas daṅ lṅar ’gyur ro ||de la ’dus
ma byas la ni skye ba med pa ñid do || chos gzugs can rnams kyi ṅes pa ni ’di yin te |

’dod na dbaṅ po med pa daṅ | sgra (6) med phra rab rdul rdzas brgyad ||

thams cad las phra ba’i gzugs ni bsags pa’i rdul phra rab ces bya ste | de las ches chuṅ ba
ni mi mṅon no ||de ’dod pa’i khams na sgra yaṅ med dbaṅ po yaṅ med pa źig yin na ni rdzas
brgyad daṅ ldan par skye ste | gaṅ yaṅ ruṅ ba źig med par ni ma yin (7) no ||rdzas brgyad
ni ’byuṅ ba chen po bźi dag daṅ | rgyur byas pa’i gzugs bźi ste | gzugs daṅ | dri daṅ | ro
daṅ | reg bya rnams so |rdul phra rab dbaṅ po daṅ bcas la sgra med pa źig yin na ni rdzas
dgu ’am | rdzas bcu daṅ ldan par skye ste |de la re źig |

lus dbaṅ ldan (63b1) la rdzas dgu’o ||

’di la lus kyi dbaṅ po yod pas na ’di ni lus dbaṅ ldan no || de la rdzas dgu ni brgyad po dag
daṅ lus kyi dbaṅ po’o ||

dbaṅ po gźan rdzas bcu’o ||

dbaṅ po gźan gyi rdul phra rab gaṅ la yod pa de la rdzas bcu ste |dgu po de dag ñid daṅ | mig
daṅ | rna ba daṅ | (2) sna daṅ | lce’i dbaṅ po rnams las gaṅ yaṅ ruṅ ba źig go ||rdul phra
rab de dag sgra daṅ bcas pa źig tu skye na ni go rims bźin du rdzas dgu daṅ | bcu daṅ bcu
gcig daṅ ldan bar skye ba na skye’o ||dbaṅ po daṅ tha mi dad pa’i sgra yaṅ yod de | zin
pa’i ’byuṅ ba chen po’i rgyu las byuṅ (3) ba gaṅ yin pa’o ||ji ltar na ’byuṅ ba rnams tha
mi dad pa las ’di na ’dus pa kha cig kho na ni sra bar dmigs | kha cig kho na ni gśer ba’am
dro ba’am g-yo bar dmigs śe na |gaṅ źig gaṅ na ches gsal źiṅ mthu’i sgo nas śas che ba
de ni de na dmigs te |dper na khab daṅ sdoṅ bu’i tshogs (4) la reg pa lta bu daṅ | phye daṅ
lan tshva’i phye ma’i ro bźin no ||yaṅ ji ltar de dag na lhag ma rnams yod par khoṅ du chud
par bya źe na |las kyi sgo nas te | sdud pa daṅ ’dzin pa daṅ | smin pa daṅ | g-yo ba’i
phyir ro ||rkyen daṅ phrad na sra ba la sogs pa yaṅ gśer ba la sogs par (5) ’gyur ba’i phyir
ro || gźan dag na re chu dag la graṅ ba’i khyad par gyi sgo nas dro ba yod par khoṅ du
chud do źes zer ro ||ma ’dres kyaṅ khyad par yod par ’gyur te |sgra daṅ tshor ba’i khyad
par bźin no ||gźan dag na re de dag las de dag sa bon gyi sgo nas yod kyi raṅ gi ṅo bor ni
ma yin te |(6) śiṅ gi phuṅ po ’di la khams rnam pa sna tshogs yod do źes gsuṅs pa’i phyir
źes zer ro ||rluṅ la kha dog ji ltar yod ce na |don ’di ni dad par bya ba yin gyi rjes su
dpag par bya ba ni ma yin no ||yaṅ na ’dres par dri ’dzin pa’i phyir te | de la ni kha dog
’khrul pa med pa’i phyir ro ||(7) gzugs kyi khams na ni dri daṅ ro dag med par bśad pas
des na yod pa’i rdul phra rab rnams ni rdzas drug daṅ | bdun daṅ brgyad daṅ ldan pa źes bśad
zin pa daṅ ’dra ba’i phyir mi bśad do ||

yaṅ ci ’dir rdzas kho na la rdzas su gzuṅ ṅam | ’on te skye mched kyi rdzas la rdzas su gzuṅ
| (64a1) des na cir ’gyur |gal te rdzas kho na la rdzas su gzuṅ nas ni rdzas brgyad daṅ ldan
pa daṅ rdzas dgu daṅ bcu daṅ ldan pa źes bya ba ’di ha caṅ ñuṅs par smras pa yin te |de
yaṅ rdul phra rab bsags pa yin pa’i phyir gdon mi za par de la dbyibs kyaṅ yod do ||lci
(2) ba ñid daṅ yaṅ ba ñid dag las gaṅ yaṅ ruṅ ba źig daṅ | ’jam pa ñid daṅ rtsub pa ñid dag
las gaṅ yaṅ ruṅ ba źig kyaṅ yod do ||kha cig la ni graṅ ba yaṅ yod la | bkres pa daṅ skom
pa yaṅ yod do ||’on te skye mched la rdzas su gzuṅ na ni rdzas brgyad daṅ ldan pa źes (3)
bya ba ’di ha caṅ maṅs par smras pa yin te |rdzas bźi daṅ ldan pa źes bya ba brjod par bya
ste | ’byuṅ ba ji sñed pa dag kyaṅ reg bya’i skye mched yin no ||’dir cuṅ zad cig ni rdzas
kho na la rdzas su gzuṅ ste | rten du gyur pa gaṅ yin pa’o || ’dir cuṅ zad cig ni skye
mched kyi rdzas la rdzas (4) su gzuṅ ste rten can du gyur pa gaṅ yin pa’o ||de lta na yaṅ
’byuṅ ba’i rdzas rnams maṅ por ’gyur te | rgyur byas pa’i gzugs rnams re re źiṅ ’byuṅ ba
bźi tshan la brten pa’i phyir ro ||

’dir ni rigs la rjes su gzuṅ ste | ’byuṅ ba bźi po gźan dag kyaṅ rigs las mi ’da’ (5) ba’i phyir
ro ||de ltar ’bad de bye brag tu bśad ci dgos |tshig ni ’dun pa’i sgo nas ’jug pa yin
pas don la brtag par bya’o ||

gzugs can rnams kyi ṅes par ltan cig skye ba bśad zin to || lhag ma rnams kyi brjod par bya
ste | de la re źig |

sems daṅ sems byuṅ ṅes lhan (6) cig ||

’di dag ni phan tshun med na ’byuṅ bar mi nus so ||

thams cad ’dus byas mchan ñid daṅ ||

ṅes par lhan cig ces bya par sbyar te |gzugs sam | sems sam | sems las byuṅ ba dag gam | ldan
pa ma yin pa dag kyaṅ ruṅ | gaṅ cuṅ zad skye ba de thams cad ni ’dus byas (7) kyi mtshan
ñid rnams daṅ lhan cig skye’o ||

’thob pa’am |

thob pa daṅ ni sems can du sñon pa kho na daṅ lhan cig skye’i gźan daṅ ni ma yin no || źes bye
brag tu bya ba’i phyir ram źes bya pa’i sgra smos so ||

sems las byuṅ ba rnams źes brjod pa sems las byuṅ ba de dag gaṅ (64b1) źe na |

sems byuṅ rnam lṅa ste || sa maṅ la sogs tha dad phyir ||

sems las byuṅ ba rnams ni rnam pa lṅa ste | sa maṅ po dag daṅ | dge ba’i sa maṅ po pa rnams
daṅ | ñon moṅs pa’i sa maṅ po pa rnams daṅ | mi dge pa’i sa maṅ po pa rnams daṅ | ñon moṅs
pa chuṅ ṅu’i sa pa (2) rnams so ||sa źes bya ba ni go skabs kyi yul te |gaṅ źig gaṅ gi go
skabs kyi yul yin pa de ni de’i sa źes bya’o ||de la ’di dag la sa maṅ po pa yod pas nas
maṅ po pa rnams te | gaṅ dag sems thams cad la ’byuṅ ba’o ||gaṅ dag sems thams cad la ’byuṅ
ba de dag kyaṅ (3) gaṅ źe na |

tshor daṅ sems pa ’du śes daṅ || ’dun daṅ reg daṅ blo gros dran ||yid la byed daṅ mos pa daṅ
|| tiṅ ṅe ’dzin sems thams cad la ||

chos bcu po ’di dag ni sems kyi skad cig ma thams cad la tshogs par ’byuṅ ṅo źes grag go lo
|| de la tshor ba ni myoṅ ba rnam pa (4) gsum ste |bde ba daṅ | sdug bsṅal daṅ | bde ba yaṅ
ma yin sdug bsṅal ba yaṅ ma yin pa’o || sems pa ni sems mṅon par ’du byed pa’o ||’du śes
ni ’dus nas śes pa ste | yul la mtshan mar ’dzin pa’o ||’dun pa ni byed ’dod pa’o ||reg pa
ni yul daṅ dbaṅ po (5) rnam par śes pa ’dus pa las skyes pa’i reg pa’o ||blo gros ni śes
rab ste | chos rab tu rnam par ’byed pa’o ||dran ba ni dmigs pa mi brjed pa’o ||yid la byed
pa ni sems kyi ’jug pa’o || mos pa ni ’dod pa’o ||tiṅ ṅe ’dzin ni sems rtse gcig pa ñid
do ||sems dad (6) sems las byuṅ ba rnams kyi bye brag niphra bas de ni re źig rgyun rnams
la yaṅ yoṅs su gcad par dka’ na skad cig ma dag la lta smos kyaṅ ci dgos |re źig sman la
sogs pa gzugs can rnams la yaṅ ro maṅ po kha cig gi ro’i khyad par dbaṅ pos gzuṅ bar bya ba
rnams ṅes par gzuṅ bar dka’ (7) na | chos gaṅ dag gzugs can ma yin źiṅ blos gzuṅ bar bya
ba rnams lta smos kyaṅ ci dgos |’di dag la dge pa’i sa maṅ po yod pas ’di dag ni dge pa’i
sa maṅ po pa dag yin te | gaṅ dag dge pa’i sems la rtag tu ’byuṅ ba’o ||de dag kyaṅ gaṅ źe
na |

dad daṅ bag yod śin tu (65a1) sbyaṅs || btaṅ sñoms ṅo tsha śes khrel yod ||rtsa ba gñis rnam
mi ’tshe daṅ || brtson ’grus rtag tu dge las ’byuṅ ||

chos ’di dag ni dge ba’i sems la rtag tu ’byuṅ ṅo || de la dad pa ni sems daṅ ba’o ||gźan dag
na ni bden pa daṅ dkon mchog daṅ las daṅ (2) ’bras bu rnams la mṅon bar yid ches pa yin
no źes zer ro ||bag yod pa ni dge pa’i chos rnams bsgom pa’o ||de dag las gźan pa bsgom pa
de gaṅ źig yin źe na |de dag ñid la gces su ’dzin pa ñid gaṅ yin pa’o ||sde pa gźan dag gi
mdo las ni sems kun tu bsruṅ (3) ba’o źes ’don to ||śin tu sbyaṅs pa ni sems las su ruṅ
ba ñid do || mdo las lus śin tu sbyaṅs pa źes kyaṅ gsuṅs pa ma yin nam źe na |ma gsuṅs pa
ni ma yin mod kyide ni lus kyi tshor ba ji lta ba de bźin du rig par bya’o ||de ji ltar na
byaṅ chub kyi yan lag tu ruṅ bar (4) ’gyur źe na |’o na der ni lus las su ruṅ ba kho na la
lus śin tu sbyaṅs pa yin par rig par bya’o ||da ji ltar na byaṅ chub kyi yan lag ces bya
źe na |byaṅ chub kyi yan lag dag mthun pa’i phyir te |lus las su ruṅ ba de ni sems las su
ruṅ ba byaṅ chub kyi yan lag ’dren par byed do ||(5) de lta bu gźan la lar snaṅ ba yod dam
źe na | smras pa yod de |dper na bcom ldan ’das kyis dga’ ba daṅ dga’ ba’i gnas lta bu’i
chos rnams dga’ ba yaṅ dag byaṅ chub kyi yan lag tu gsuṅs pa daṅ |khoṅ khro ba daṅ khoṅ khro
ba’i rgyu mtshan gnod sems kyi sgrib par gsuṅs (6) pa daṅ |yaṅ dag pa’i lta ba daṅ rtog
pa daṅ rtsol ba rnams śes rab kyi phuṅ por gsuṅs pa dag lta bu ste |rtog pa daṅ rtsol ba
dag śes rab kyi raṅ bźin ma yin yaṅ de daṅ mthun pa’i phyir de’i sgra ’thob bo ||de bźin
du lus śin tu sbyaṅs pa yaṅ byaṅ chub kyi yan lag daṅ mthun (7) pa’i phyir | byaṅ chub kyi
yan lag ces bya ba’i sgra ’thob par ’gyur ro ||btaṅ sñoms ni sems mñam pa ñid daṅ | sems
lhun gyis grub pa ñid do || da ni ji ltar nasems de ñid la rtsol pa’i bdag ñid yid la byed
pa yaṅ ’byuṅ | rtsol ba med pa’i bdag ñid btaṅ sñoms kyaṅ ’byuṅ (65b1) źes bya ba’di ruṅ
par ’gyur źe na | ’di dag gi bye brag ni śes par dka’o źes bśad pa ma yin nam |śes par dka’
ba yaṅ śes pa ni yod kyi |gaṅ ’gal bźin du yaṅ mi ’gal lo źes bya ba ni śin tu śes par dka’o
||rtsol ba yaṅ gźan du ’byuṅ la | rtsol ba med pa yaṅ gźan (2) du ’byuṅ ṅo źes bya ba
’di la ’gal ba ci yod ce na |’o na ni mtshuṅs par ldan pa thams cad dmigs pa gcig tu mi ’gyur
ro ||’di las ’di lta bu’i rigs gźan yaṅ ’byuṅ bar ’gyur bas daṅ tshul gaṅ yin pa de ’di
la yaṅ rig par bya’o ||ṅo tsha śes pa daṅ khrel yod pa ni ’og nas (3) ’chad par ’gyur ro
||rtsa ba gñis ni dge pa’i rtsa ba gñis po chags pa med pa daṅ | źe sdaṅ med pa dag yin
no |gti mug med pa yaṅ yod mod kyi de ni śes rab kyi bdag ñid yin la |śes rab ni sa maṅ po
pa yin pas ’di dge ba’i sa maṅ po pa kho na yin par ni mi brjod do ||rnam (4) par mi ’tshe
ba ni rnam par tho mi ’tshams pa’o || brtson ’grus ni sems mṅon par spro ba’o ||dge ba’i
sa maṅ po pa rnams bśad zin to ||

sa maṅ po ni sa maṅ ba yin no ||’di dag la ñon moṅs pa’i sa maṅ po yod pas | ’di dag ni ñon
moṅs pa’i sa maṅ po pa dag yin te | chos (5) gaṅ dag ñon moṅs pa can gyi sems la rtag tu ’byuṅ
ba yin no ||ñon moṅs pa can gyi sems la rtag tu ’byuṅ ba de dag kyaṅ gaṅ źe na |

rmoṅs daṅ bag med le lo daṅ || ma dad pa daṅ rmugs daṅ rgod ||br />ñon moṅs can la rtag tu ’byuṅ
||

de la rmoṅs pa źes bya ba ni ma rig pa ste | mi (6) śes pa daṅ mi gsal ba’o ||bag med pa ni
dge pa’i chos rnams mi bsgom pa ste | bsgom pa’i mi mthun ba’i phyogs kyi chos so ||le lo
ni sems mṅon par mi spro ba ste | brtson ’grus kyi mi mthun pa’i phyogs so ||ma dad pa ni
sems ma dad pa ste | dad pa’i mi mthun pa’i phyogs (7) so ||rmugs pa gaṅ źe na |lus lci ba
ñid daṅ || sems lci ba ñid daṅ | lus las su mi ruṅ ba ñid daṅ | sems las su mi ruṅ ba ñid
gaṅ yin pa’o ||chos mṅon pa las lus kyi rmugs pa daṅ | sems kyi rmugs pa źes bśad paji ltar
na sems las byuṅ ba’i chos lus kyi (66a1) źes bya źe na | lus kyi tshor ba ji ltab bźin
no ||rgod pa ni sems rnam par ma źi ba ste |de ltar na drug po ’di dag ni ñon moṅs pa’i sa
maṅ po pa dag yin no |chos mṅon pa las | ñon moṅs pa’i sa maṅ po pa bcu po ’di dag ma yin
nam |de las rmugs (2) pa mi ’byuṅ ste | ma dad pa daṅ | le lo daṅ | brjed ṅas pa daṅ | sems
rnam par g-yeṅ ba daṅ | ma rig pa daṅ | śes bźin ma yin pa daṅ | tshul bźin ma yin pa
yid la byed pa daṅ | log par mos pa daṅ | rgod pa daṅ | bag med pa’o źes ’byuṅ ṅo źe na |’gyur
ba śes (3) pa ni lha rnams dga’ ba yin gyi | ’dod pa śes pa ni ma yin no || ’di la ’dod
pa gaṅ yin źe na |brjed ṅas pa daṅ | rnam par g-yeṅ ba daṅ | śes bźin ma yin pa daṅ | tshul
bźin ma yin pa yid la byed pa daṅ | log par mos pa rnams ni sa maṅ po pa yin pa’i phyir
||dper (4) na gti mug med pa śes rab kyi raṅ bźin yin pa’i phyir de dge ba’i sa maṅ po
par ṅes par ma bzuṅ ba ltar ñon moṅs pa’i sa maṅ po pa dag khon yin par ṅes par mi bzuṅ ste
|dran pa ñon moṅs pa can kho na brjed ṅas pa yin la | tiṅ ṅe ’dzin ñon moṅs pa can kho na
rnam par g-yeṅ ba (5) yin no źes bya ba de lta bu la sogs pa yin no ||de ñid kyi phyir gaṅ
dag sa maṅ po pa yin ba de dag ñon moṅs pa’i sa maṅ po pa yaṅ yin nam źe na |mu bźi ste
| mu daṅ po ni tshor ba daṅ | ’du śes daṅ | sems pa daṅ | ’dun pa daṅ | reg pa’o ||gñis pa
ni ma daṅ pa daṅ | le (6) lo daṅ | ma rig pa daṅ | rgod pa daṅ | bag med pa’o ||gsum pa
ni dran pa la sogs ba ñon moṅs pa can lṅa ji skad bśad pa rnams so ||bźi pa ni rnam pa de
dag ma gtogs pa’o źes ’byuṅ ṅo ||kha cig ni sems rnam par g-yeṅ ba log pa’i tiṅ ṅe ’dzin las
gźan du ’dod de |(7) de dag gi mu bźi pa ni de lta ma yin no ||rmugs pa ni ñon moṅs ba
thams cad daṅ mtshuṅs bar ldan par ’dod pa de ñon moṅs pa’i sa maṅ po pa dag tu ma bton ba
su źig gis ñes |’di skad du gdon par bya ba ni yin mod kyi tiṅ ṅe ’dzin daṅ mthun pa’i phyir
ma bton te |rmugs pa spyod pa (66b1) ni tiṅ ṅe ’dzin śin tu myur du skyed par ’gyur gyi
rgod pa spyod pa ni ma yin no źes zer ro źes grag go ||gaṅ źig rgod pa mi spyod la rmugs
pa spyod pa yaṅ su źig yod | yaṅ na gaṅ źig rmugs pa mi spyod la rgod pa spyod pa yaṅ su
źig yod de |’di dag ni nam du yaṅ lhan cig spyod pa ñid ’dor (2) bar mi ’gyur mod kyi |’on
kyaṅ gaṅ źig gaṅ la śas che ba de ni spyod par śes par bya ste |de’i phyir ñon moṅs pa’i
sa chen po pa ni drug po kho nar ’grub bo ||de dag kyaṅ rtag tu ñon moṅs pa can gyi sems kho
na la ’byuṅ gi gźan du ni ma yin no |

mi dge la ni khrel med daṅ || ṅo tsha med (3) pa’o ||

ṅo tsha med pa daṅ khrel med pa ni mi dge ba’i sems la rtag tu ’byuṅ bas chos ’di ñid ni mi
dge ba’i sa chen po pa dag ces bya’o ||de gñis kyi mtshan ñid ni ’og nas ’chad do ||

khro ba daṅ | khon du ’dzin daṅ g-yo daṅ ni || phrag dog ’tshig ’chab ser sna daṅ ||sgyu daṅ
rgyags daṅ rnam (4) ’tshe ni || ñon moṅs chuṅ ṅu’i sa pa rnams ||

’di dag la ñon moṅs pa chuṅ ṅu’i sa yod pas ’di ni ñon moṅs pa chuṅ ṅu’i sa pa rnams te | ma
rig pa tsam daṅ bsgoms pas spaṅ bar bya ba daṅ | yid kyi sa pa kho na daṅ mtshuṅs par ldan
pa’i phyir ro ||’di dag ni ñe pa’i ñon moṅs pa dag (5) gi naṅ nas ston par ’gyur ro ||

sems las byuṅ ba rnam pa lṅa po de dag bśad zin to ||rtog pa daṅ dpyod pa daṅ ’gyod pa daṅ gñid
la sogs pa ma ṅes pa gźan dag kyaṅ yod pas |de la sems gaṅ źig la sems las byuṅ ba du
źig gdon mi za par ’byuṅ ba brjod par bya ste |re źig (6) ’dod pa na spyod pa’i sems ni rnam
pa lṅa ste |dge ba daṅ mi dge ba rnam pa gñis te | ma ’dres pa daṅ | ñon moṅs pa gźan daṅ
mtshuṅs par ldan pa daṅ |luṅ du ma bstan pa rnam pa gñis te | bsgribs la luṅ du ma bstan
pa daṅ | ma bsgribs pa la luṅ du ma bstan pa’o ||de la re (7) źig ’dod pa na spyod pa’i
sems ni ṅes par rtog pa daṅ dpyod pa daṅ bcas pa yin pas de’i phyir ’di la |

’dod pa’i dge pa’i sems la ni || rtog daṅ dpyod daṅ bcas pa’i phyir ||sems las byuṅ ba ñi śu
gñis ||

gdon mi za bar ’byuṅ ste | sa maṅ po pa bcu daṅ | dge ba’i sa maṅ (67a1) po pa bcu daṅ | rtog
pa daṅ dpyod pa’o ||

la la dag tu ’gyod pa bsnan ||

dge ba’i sems thams cad la ni ’gyod pa med pasgaṅ la yod pa der de ñid kyis glags na sems las
byuṅ ba ñi śu rtsa gsum ’byuṅ ṅo ||’gyod pa źes bya ba ’di ci źig ce na | ṅan par byas (2)
pa’i ṅo bo ñid ni ’gyod pa’o ||’di ni ’gyod pa la dmigs pa’i chos yid la gcags pa la ’gyod
pa źes bya ste |dper na stoṅ pa ñid la dmigs pa’i rnam par thar pa’i sgo la stoṅ pa źes
bya ba daṅ | mi sdug pa la dmigs pa’i ma chags pa la mi sdug pa źes bya ba bźin no ||’jig
rten na (3) yaṅ groṅ thams cad lhags so || yul thams cad lhags so źes gnas pa ston pa mthoṅ
la |’gyod pa yaṅ yid la gcags pa’i gnas su gyur pa yin no ||yaṅ na ’di ni ’bras bu la
rgyu btags pa yin te |dper na reg pa’i skye mched drug po ’di dag ni sṅon gyi las yin par
(4) rig par bya’o źes gsuṅs pa lta bu’o ||’o na gaṅ ma byas pa la dmigs pa de ji ltar ’gyod
pa yin źe na | ma byas pa la byas pa źes bya ba yod de |bdag gis ma byas pa gaṅ yin pa de
ma legs pa byas so źes bya ba lta bu’o || ’gyod pa dge ba gaṅ źe na |dge ba ma byas pa daṅ
mi dge (5) ba byas pa nas gduṅ ba gaṅ yin pa’o ||bzlog pa ni ’gyod pa mi dge ba yin te
|de gñi ga yaṅ gñi ga la brten pa yin no |

mi dge ba ni ma ’dres daṅ || lta daṅ ldan la’aṅ ñi śu ’byuṅ ||

mi dge ba’i sems ma ’dres pa gaṅ yin pa de la ni sems las byaṅ ba ñi śu ’byuṅ ste |sa maṅ (6)
po pa bcu daṅ | ñon moṅs pa’i sa maṅ po pa drug daṅ | mi dge ba’i rtsa pa’i sa maṅ po pa
gñis daṅ | rtog pa daṅ dpyod pa’o ||ma ’dres pa źes bya ba ni | sems gaṅ la ma rig pa ’ba’
źig yod kyi ’dod chags la sogs pa ñon moṅs pa gźan med pa’o ||mi dge ba’i sems lta ba (7)
daṅ ldan pa la yaṅ ñi śu ’byuṅ ste | ma ’dres pa la gaṅ dag ’byuṅ ba kho na’o ||lta ba lhag
pa’i phyir ñi śu rtsa gcig ’byuṅ ba ma yin nam źe na | ma yin te |’di ltar sa maṅ po pa
kho na’i śes rab kyi khyad par ’ga’ źig la lta ba źes bya’o ||de la mi dge ba lta ba daṅ
ldan ba ni gaṅ la log (67b1) par lta ba’am | lta ba mchog tu ’dzin pa’am | tshul khrims daṅ
brtul źugs mchog tu ’dzin pa yod pa’o ||

ñon moṅs pa źi daṅ khro sogs daṅ || ’gyod pa daṅ ni ñi śu gcig ||

mi dge ba’i sems ’dod chags kyaṅ ruṅ | khoṅ khro ba yaṅ ruṅ | ṅa rgyal yaṅ ruṅ | the tshom yaṅ
(2) ruṅ | ñon moṅs pa bźi daṅ mtshuṅs par ldan ba gaṅ yin pa de la ni ñi śu rtsa gcig ’byuṅ
ste |ñon moṅs pa de daṅ ma ’dres par bśad pa ñi śu’o ||khro ba la sogs pa ñe ba’i ñon
moṅs pa ji skad bśad pa dag daṅ mtshuṅs par ldan pa’i sems la yaṅ ñi śu po de dag daṅ | ñe
ba’i (3) ñon moṅs pa de daṅ ñi śu rtsa gcig ’byuṅ ṅo ||’gyod pa daṅ ldan pa la yaṅ ñi śu
rtsa gcig ’byuṅ ste |’gyod pa de ñid ñi śu rtsa gcig pa yin no ||mdor na mi dge ba’i sems
ma ’dres pa daṅ | lta ba daṅ mtshuṅs par ldan ba la yaṅ ñi śu ’byuṅ la |ñon moṅs pa daṅ ñe
ba’i ñon moṅs (4) pa gźan daṅ mtshuṅs par ldan pa la ni ñi śu rtsa gcig ’byuṅ ṅo ||

bsgribs la bco brgyad |

’dod pa’i khams na ’jig tshogs la lta ba daṅ | mthar ’dzin par lta ba daṅ mtshuṅs par ldan pa’i
sems ni bsgribs la luṅ du ma bstan pa’o ||de la ni sems las byuṅ ba bco brgyad ’byuṅ (5)
ste |sa daṅ po pa bcu daṅ | ñon moṅs pa’i sa maṅ po pa drug daṅ | rtog pa daṅ dpyod pa’o
||lta ba ni sṅa ma daṅ ’dra ba ñid de lhag pa ma yin no ||

luṅ ma bstan pa gźan la bcu gñis dag tu ’dod ||

bsgribs la luṅ du ma bstan pa las gźan ba ni ma bsgribs la luṅ du ma bstan (6) pa’o || de la
ni sems las byuṅ ba bcu gñis ’byuṅ bar ’dod de |sa maṅ po pa bcu daṅ | rtog pa daṅ dpyod
pa dag go ||ñi ’og pa dag ni ’gyod pa luṅ du ma bstan par yaṅ ’dod la yid mi bde ba yaṅ yid
bde ba daṅ ’dra bar luṅ du ma bstan par yaṅ ’dod de |de dag gi ltar (7) na de daṅ mtshuṅs
par ldan pa’i sems la bcu gsum ’byuṅ bar ’gyur ro ||

gñid ni kun la mi ’gal phyir || gaṅ la yod pa des bsnan no ||


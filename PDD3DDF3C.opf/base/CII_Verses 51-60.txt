sems kyi rjes su ’jug pa’i chos de dag kyaṅ gaṅ źe na |

sems las byuṅ daṅ sdom gñis daṅ || sems daṅ de dag gi mtshan ñid ||sems kyi rjes su (3) ’jug
pa daṅ ||

sems daṅ mtshuṅs par ldan pa thams cad daṅ | bsam gtan gyi sdom pa daṅ | zag pa med pa’i sdom
pa daṅ | de dag daṅ sems kyi skye ba la sogs pa gaṅ dag yin pa’i chosde dag ni sems kyi
rjes su ’jug pa źes bya’o ||de dag ji ltar sems kyi rjes (4) su ’jug ce na | mdor bsdu na
|

dus daṅ ni | ’bras sogs dge la sogs pas so ||

re źig dus las ni sems daṅ lhan cig skye ba daṅ gnas pa daṅ ’gag pa gcig pa ñid daṅ dus gcig
tu gtogs pa ñid kyis so ||’bras bu la sogs pas ni ’bras bu daṅ rnam par smin pa (5) daṅ |
rgyu mthun pa gcig pa ñid kyis te |gcig ces bya ba’i sgra sṅa ma ni lhan cig pa’i don du
rig par bya’o ||dge ba la sogs pas ni dge ba daṅ mi dge ba daṅ luṅ du ma bstan pa’i sems la
| dge ba daṅ mi dge ba daṅ luṅ du ma bstan pa ñid kyis te |de ltar na rgyu bcus sems (6)
kyi rjes su ’jug pa źes bya’o ||de la sems naṅ na ñuṅ ba ni chos lṅa bcu rtsa brgyad kyi
lhan cig ’byuṅ ba’i rgyu yin te |sa maṅ po pa bcu daṅ | de dag gi mtshan ñid bźi bcu daṅ |
raṅ gi mtshan ñid daṅ mthun pa’i mtshan ñid brgyad kyi yin no ||de’i lhan cig ’byuṅ ba’i
rgyu (7) ni chos lṅa bcu rtsa bźi ste |raṅ gi mthun pa’i mtshan ñid ma gtogs pa rnams so ||gźan
dag na re bcu bźi yin te | sa maṅ po pa bcu daṅ | raṅ gi mtshan ñid dag kho na’o źes
zer ro ||de skad du ni mi brjod de ||de ltar na rab tu byed pa’i gźuṅ |sdug bsṅal gyi bden
(87b1) pa la ’jig tshogs la lta pa’i rgyu can yin la ’jig tshogs la lta pa’i rgyu ma yin
pa yaṅ yod de |’jig tshogs la lta ba daṅ | de daṅ mtshuṅs par ldan pa’i chos rnams kyi skye
ba daṅ rga ba daṅ gnas pa daṅ mi rtag pa dag ma gtogs pa de dag las gźan pa’i sdug bsṅal
gyi bden pa ñon moṅs pa can gaṅ yin (2) pa’o || ’jig tshogs la lta pa’i rgyu can yaṅ yin
la’jig tshogs la lta pa’i rgyu yaṅ yin pa ni ma gtogs pa gaṅ yin pa’o źes ’byuṅ ba daṅ ’gal
bar ’gyur ro ||kha che ba rnams na re’o na ni gaṅ dag de daṅ mtshuṅs par ldan pa’i chos
rnams kyi źes de skad du mi ’don pa de dag gis kyaṅ de skad du gdon (3) par bya ba ’am |
yaṅ na don gyis de ltar go bar bya’o źes zer ro ||re źig gaṅ lhan cig ’byuṅ ba’i rgyus rgyu
yin pa des ni lhan cig ’byuṅ ba yaṅ yin no ||lhan cig ’byuṅ ba yin la lhan cig ’byuṅ ba’i
rgyus rgyu ma yin pa yaṅ yod de |chos kyi mthun pa’i mtshan ñid rnams daṅ | de dag phan
tshun daṅ |(4) sems kyi rjes su ’jug pa’i mthun pa’i mtshan ñid rnams ñid daṅ | de dag phan
tshun daṅ | rgyur byas pa’i gzugs thogs pa daṅ bcas pa phan tshun daṅ | thogs pa med pa
cuṅ zad daṅ | thams cad ’byuṅ ba dag daṅ lta bu’o || thob pa daṅ ldan pa’i thob pa lhan cig
skyes pa rnams kyaṅ lhan cig ’byuṅ ba (5) yin la lhan cig ’byuṅ pa’i rgyu ni ma yin te |
’bras bu daṅ rnam par smin pa daṅ rgyu mthun pa gcig pa ma yin pa’i phyir ro ||de dag ni
sems daṅ lhan cig spyod pa’i daṅ tshul can yaṅ ma yin te sṅar yaṅ skye la phyis kyaṅ skye
ba’i phyir ro ||de thams cad kyaṅ ruṅ mod kyi ’on kyaṅsa bon la sogs pa rgyu daṅ ’bras (6)
bu’i dṅos por grags pa rnams la tshul ’di mi snaṅ bas ji ltar lhan cig ’byuṅ pa’i chos rnams
rgyu daṅ ’bras bu’i dṅos po yin pa de brjod par bya’o ||dper na mar me daṅ ’od dag daṅ
myu gu daṅ grib ma dag lta bu yin no ||re źig ci mar me ’od kyi rgyu yin nam | ’on te tshogs
pa sṅar byuṅ ba kho na mar me ’od daṅ bcas pa (7) skye ba’i rgyu yin źes bya ba ’di dpyad
par bya’o ||’o na ni yod dam med na de dag daṅ lhan cig de’i phyirrgyu smra ba rnams rgyu
daṅ ldan pa’i rgyu’i mtshan ñid ni de yin no źes zer ro ||gaṅ źig yod dam med na gaṅ źig
ṅes par yod dam med pa de ni rgyu yin źiṅ cig śos ni rgyu daṅ ldan pa yin la |lhan cig
’byuṅ pa’i chos rnams (88a1) kyaṅ gcig yod na thams cad yod la gcig med na thams cad med pas
rgyu de daṅ ’bras bu’i dṅos po rigs pa yin no ||re źig lhan cig ’byuṅ ba rnams ni ruṅ na
phan tshun du go ji ltar ruṅ |de ñid kyi phyir ro || de lta na ’o na ni rgyur byas pa’i
gzugs med na mi ’byuṅ ba phan tshun daṅ ’byuṅ ba rnams (2) daṅ yaṅ lhan cig der thal bar ’gyur
la | sems kyi mthun pa’i mtshan ñid la sogs pa yaṅ sems la sogs pa daṅ ṅer thal bar ’gyur
ro ||’o na ni myu gu gsum phan tshun stobs kyis gnas pa bźin du lhan cig ’byuṅ ba rnams
rgyu daṅ ’bras bu’i dṅos por ’grub bo ||re (3) źig ci ’di dag lhan cig ’byuṅ ba’i stobs
kyis gnas sam | ’on te tshogs pa sṅa ma’i dbaṅ gis de ltar ’byuṅ ba źes bya ba ’di dpyad
par bya’o || de la gźan yaṅ sraṅ bu ’am gzer bu ’am rten par byed pas yaṅ cuṅ zad yod do ||de
la yaṅ skal ba mñam pa’i rgyu la sogs (4) pa gźan dag kyaṅ yod pas lhan cig ’byuṅ ba’i
rgyu ñid grub bo ||

skal ba mñam pa’i rgyu gaṅ źe na |

skal mñam rgyu ni ’dra ba’o ||

chos ’dra ba rnams ni chos ’dra ba rnams kyi skal ba mñam pa’i rgyu yin te | ’di lta ste | dge
ba’i phuṅ po lṅa po dag ni phan tshun dge ba rnams (5) kyi yin no || ñon moṅs pa can rnams
ni ñon moṅs pa can rnams kyi yin no || luṅ du ma bstan pa rnams ni luṅ du ma bstan pa
rnams kyi yin no || gźan dag na re luṅ du ma bstan pa’i gzugs ni lṅa po dag gi yin la |bźi
ni gzugs kyi ma yin te | dman pa (6) daṅ stobs chuṅ ba’i phyir ro źes zer ro ||nur nur po
ni nur nur po la sogs pa gnas skabs bcu po dag gi yin no || mer mer po la sogs pa ni ris
mthun pa gcig la re re phri nas mer mer po la sogs pa’i yin no ||rnam pa mthun pa gźan dag
tu ni gnas skabs bcu char (7) yaṅ bcu po dag gi yin no ||phyi’i dag la yaṅ nas ni nas kyi
yin la | s’a lu ni s’a lu’i yin no źes bya ba rgyas par sbyar bar bya’o ||gaṅ dag gzugs kyi
skal ba mñam pa’i rgyu gzugs yin par mi ’dod pa de dag la ni ’das pa’i ’byuṅ ba chen po
rnams ni ma ’oṅs pa’i ’byuṅ (88b1) ba chen po rnams kyi rgyu daṅ bdag po yin no źes bya ba’i
gźuṅ ’di ’dod pa la gnod par gnas so ||

ci ’dra ba thams cad ’aṅ ba thams cad kyi skal ba mñam pa’i rgyu yin nam źe na | smras pa ma
yin no || ’o na ji lta bu źe na |

raṅ ris sa pa’o ||

’di dag la raṅ gi ris daṅ sa (2) yod pas ’di dag ni raṅ gi ris daṅ sa pa dag go ||ris ni lṅa
ste | sdug bsṅal mthoṅ bas spaṅ bar bya ba nas bsgom pas spaṅ par bya pa’i bar ro ||sa ni
dgu ste |’dod pa’i khams daṅ bsam gtan daṅ gzugs med pa brgyad do ||de la sdug bsṅal mthoṅ
bas spaṅ par bya ba (3) rnams ni sdug bsṅal mthoṅ bas spar par bya ba rnams kyi skal ba
mñam pa’i rgyu yin gyi gźan dag gi ni ma yin no ||de bźin du bsgom pas spaṅ bar bya ba’i bar
du yaṅ bsgom pas spaṅ bar bya ba rnams kyi yin no ||de dag kyaṅ ’dod pa na spyod pa rnams
ni yaṅ ’dod pa na spyod pa (4) rnams kyi yin la | bsam gtan daṅ po’i sa pa rnams kyaṅ bsam
gtan daṅ po’i sa pa’i yin pa nas srid pa’i rtse mo’i sa pa’i par dag kyaṅ de’i sa pa’i
rnams kho na’i yin gyi gźan dag gi ni ma yin no ||de dag kyaṅ thams cad ni ma yin no || ’o
na ci źe na |

sṅar skyes pa rnams ni |

(5) phyi ma skye ba daṅ ma skyes pa rnams kyi skal ba mñam pa’i rgyu yin no ||ma ’oṅs pa khon
skal ba mñam pa’i rgyu ma yin no źes bya ba ’di dag las smras pa | bstan bcos las te | skal
ba mñam pa’i rgyu gaṅ źe na |dge ba’i rtsa ba sṅar byuṅ ba rnams ni raṅ gi khams na dge
ba’i rtsa ba (6) phyis ’byuṅ ba rnams daṅ | de dag daṅ mtshuṅs par ldan pa’i chos rnams
kyi skal ba mñam pa’i rgyus rgyu yin no ||de ltar na ’das pa daṅ | da ltar byuṅ ba rnams kyi
yin no ||’das pa daṅ da ltar byuṅ ba rnams ni ma ’oṅs pa rnams kyi yin no źes brjod par
bya’o źes ’byuṅ ṅo ||chos (7) gaṅ chos gaṅ gi rgyu’i yin pa’i chos de res ’ga’ źig chos de’i
rgyu ma yin pa yin nam źe nasmras pa |nam yaṅ ma yin no źes ’byuṅ ba ’di yaṅ bstan bcos
yin no || lhan cig ’byuṅ ba daṅ mtshuṅs par ldan pa daṅ rnam par smin pa’i rgyu las dgoṅs
nas gsuṅs pa’i phyir de ni ñes pa med (89a1) do ||gaṅ źig chos ma ’oṅs pa de yaṅ skye pa’i
tshe’i gnas skabs na skal ba mñam pa’i rgyu ñid du ṅes par ’gyur ba yin no || de’i phyir
tha ma’i gnas skabs de las dgoṅs nas nam yaṅ rgyu ma yin pa ma yin no źes gsuṅs so sñam
du sems pade ni de’i (2) lan du mi ruṅ ste | ’di ltar chos de skye pa’i gnas skabs kyi sṅon
rol nas skal ba mñam pa’i rgyu ma yin pa las phyis yin pas so ||chos gaṅ źig chos gaṅ gi
mtshuṅs pa de ma thag pa yin pa’i chos de res ’ga’ źig chos de’i mtshuṅs pa de ma thag pa
ma yin nam źes bya ba ’dri ba (3) ’di yaṅ yoṅs su rtogs pa ’dis res ’ga’ yaṅ ma yin no źes
brjod par nus naci’i phyir ’di skad dugal te chos de ma skyes par gyur na’o źes gsuṅs |
der ji lta ba de bźin ’dir yaṅ brjod par bya la |1’dir ji lta ba de bźin der yaṅ brjod par
bya’o źes sgo gñis su bstan (4) par bya ba’i bar ro ||de lta yin na yon tan ci źig ’thob
par ’gyur te | de lta na ’dir bstan bcos byed pa mi mkhas pa kho nar yid ches par ’gyur ro
||de lta bas na ’dir lan sṅa ma kho na legs pa yin no ||’o na gaṅ ’di skad du ’jig tshogs
la lta ba ma ’oṅs pa daṅ | de (5) daṅ mtshuṅs bar ldan pa’i sdug bsṅal gyi bden pa ma gtogs
pa de las gźan pa’i sdug bsṅal gyi bden pa gaṅ yin pa de ni ’jig tshogs la lta ba’i rgyu
las byuṅ ba ni yin la | ’jig tshogs la lta pa’i rgyu ni ma yin no || ma gtogs pa gaṅ yin
pa de ni ’jig tshogs la lta ba’i rgyu (6) las byuṅ ba yaṅ yin la ’jig tshogs la lta ba’i
rgyu yaṅ yin no źes gsuṅs so źe na |de ni ’di skad du ’jig tshogs la lta ba ma ’oṅs pa daṅ
mtshuṅs par ldan ba’i sdug bsṅal gyi bden pa ma gtogs pa źes brjod par bya ba’am | yaṅ na
don gyis na de ltar go par bya’o ||’o na (7) btags pa’i bśad pa chos thams cad ni bźi chen
du ṅes pa yin te | rgyu daṅ ’bras bu daṅ | rten daṅ dmigs par ṅes so źes bya ba ’di ji ltar
daṅ |’dir rgyu ni mtshuṅs par ldan pa’i rgyu daṅ lhan cig ’byuṅ pa’i rgyu yin no ||’bras
bu ni skyes bu byed pa’i ’bras bu daṅ | bdag (89b1) po’i ’bras bu yin no ||rten ni mig
la sogs pa’o || dmigs pa ni gzugs la sogs pa yin no źes bya bar blta bar bya’o ||de lta na
skal ba mñam pa’i rgyu ma yin pa las rgyu yin par ’gyur ba ma yin nam |gnas skabs ni ’dod
pa kho na yin gyi rdzas la ni ma yin te |tshogs (2) pa ni gnas skabs kyi ’bras bu can yin
gyi | rdzas kyi ’bras bu can ni ma yin no ||gal te rnam par smin pa’i rgyu bźin du skal ba
mñam pa’i rgyu yaṅ ma ’oṅs pa yin na cir ’gyur źe na |bstan bcos las de smos par ’gyur ro
||’bras bu ’byin pa daṅ ’dzin par byed nus pa gaṅ (3) yin pa de kho na smos pa’i phyir ñes
pa med do źe na |de ni ma yin te |skal ba mñam pa’i rgyu ni rgyu mthun pa’i ’bras bus ’bras
bu daṅ bcas pa yin nade yaṅ ma ’oṅs pa la rigs pa ma yin te | sṅa phyi med pa’i phyir
ro ||byuṅ zin pa yaṅ ma ’oṅs pa’i rgyu mthun par mi ruṅ ste |dper (4) na da lta’i ’das pa
bźin no || rgyu bas ’bras bu sṅa na mi ruṅ basskal ba mñam pa’i rgyu ma ’oṅs pa ni med do
|| de lta na rnams par smin pa’i rgyu yaṅ ma ’oṅs pa yin par mi ’gyur te |rnam par smin pa’i
’bras bu sṅa ba daṅ lhan cig pa mi ruṅ ba’i phyir la | ma ’oṅs pa’i dus (5) la yaṅ sṅa
phyi med pa’i phyir ro źe na |de ni ma yin te |skal ba mñam pa’i rgyu ni sṅa phyi med par
’dra ba’i skal ba mñam pa’i rgyu ’dra ba yin bas phan tshun du rgyur gyur pa’i phyir phan
tshun rgyu mthun pa ñid du thal bar ’gyur te| phan tshun rgyu mthun pa ñid du ni rigs pa
daṅ ldan pa ma (6) yin no ||rnam par smin pa’i rgyu ni sṅa phyi med bźin du yaṅ de ltar phun
tshun ’bras bu ñid du thal bar mi ’gyur te |rgyu daṅ ’bras bu dag mtshan ñid tha dad pa’i
phyir do ||de lta bas na skal ba mñam pa’i rgyu ni gnas skabs las rnam par gnas pa kho
na yin la | rnam par smin (7) pa’i rgyu ni mtshan ñid las rnam par gnas pa yin pas ma ’oṅs
pa yaṅ mi bzlog go ||

skal ba mñam pa’i rgyu ni raṅ gi sa pa yin no źes bśad pa gaṅ yin pa ci de ltar ṅes sam źe na
| de zag pa daṅ bcas pa la ni ṅes so ||

sa dgu’i lam ni phan tshun du ||

skal ba mñam (90a1) pa’i rgyu yin no || źes bya bar skabs daṅ sbyar te |mi ldogs pa med pa daṅ
bsam gtan khyad par can daṅ | bsam gtan bźi daṅ | gzugs med pa gsum dag gi lam gyi bden
pa ni phan tshun du skal ba mñam pa’i rgyu yin no ||ci’i phyir źe na |’di (2) ni sa de dag
tu glo bur du ’oṅs pa yin la | sa de pa dag gis bdag gir ma byas pa’i phyir khams de dag
tu gtogs pa ma yin te |de bas na sa gźan pa’i rigs mthun pa’i skal ba mñam pa’i rgyu yaṅ
yin no ||de yaṅ |

mñam daṅ khyad par can gyi yin ||

chuṅ ṅu’i rgyu ni ma yin te ||’di lta ste | (3) sdug bsṅal la chos śes pa’i bzod pa ni de ñid
ma ’oṅs pa daṅ mi skye ba śes pa’i khyad par can gyi rgyu yaṅ yin no ||mi skye ba śes pa
ni khyad par can gźan med pa’i phyir mi skye ba śes pa kho na’i yin no ||mthoṅ ba daṅ bsgom
pa daṅ mi slob pa’i lam rnams ni gsum daṅ gñis daṅ gcig dag gi yin no ||de la yaṅ (4) dbaṅ
po rtul po’i lam ni dbaṅ po rtul po daṅ rnon po’i lam gyi rgyu yin la |dbaṅ po rnon po’i
lam ni dbaṅ po rnon po’i lam kho na yin te |’di lta ste dad pas rjes su ’braṅ ba daṅ dad
pas mos pa daṅ dus kyis rnam par grol ba’i lam rnams ni drug daṅ bźi daṅ gñis dag gi yin
no ||chos kyis (5) rjes su ’braṅ ba daṅ mthoṅ bas thob pa daṅ | dus daṅ mi sbyor bar rnam
par grol pa’i lam rnams ni gsum daṅ gñis daṅ gcig gi yin no ||yaṅ ji ltar sa goṅ ma pas ’og
ma pa’i lam daṅ mñam ba’am khyad par can yin źe na |dbaṅ po daṅ rgyus rgyas par byas pa’i
sgo nas te |de la (6) rgyus śin tu rgyas par byas pa ni mthoṅ pa’i lam la sogs pa daṅ |
chuṅ ṅu’i chuṅ ṅu la sogs pa goṅ nas goṅ du’o ||rgyud gcig la dad pas rjes su ’braṅ ba daṅ
| chos kyis rjes su ’braṅ ba’i lam dag mi srid mod kyi ’byuṅ ba ni ma ’oṅs pa’i rgyu yin
no ||

ci lam kho na mñam pa daṅ (7) khyad par can dag gi skal ba mñam pa’i rgyu yin nam źe na smras
pa ma yin te |’jig rten pa dag kyaṅ |

sbyor byuṅ de gñis kho na’i yin ||

mñam pa daṅ khyad par can dag gi skal ba mñam pa’i rgyu yin gyi dman pa’i ni ma yin no || dper
ji lta bu źe na smras pa |

thos daṅ bsams byuṅ la sogs (90b1) pa’aṅ ||

thos pa daṅ bsams pa daṅ bsgoms pa las byuṅ ba sbyor ba las ’byuṅ ba’i yon tan de dag kyaṅ ñams
pa daṅ khyad par can dag kho na’i rgyu yin gyi dman pa rnams kyi ni ma yin te |’di lta
ste | ’dod pa na spyod pa’i thos pa las byuṅ ba rnams ni thos pa las byuṅ ba daṅ bsams pa
las byuṅ (2) ba rnams kyi yin no || bsam pa las byuṅ ba rnams ni bsams pa las byuṅ ba rnams
kyi yin te |bsgoms pa las byuṅ ba ni med pa’i phyir ro ||gzugs na spyod pa’i thos pa las
byuṅ ba rnams ni thos pa las byuṅ ba daṅ bsgoms pa las byuṅ ba rnams kyi yin te | bsams
(3) pa las byuṅ ba ni med pa’i phyir ro ||bsgoms pa las byuṅ ba rnams ni bsgoms pa las byuṅ
ba rnams kho na’i yin no ||de dag kyaṅ rnam pa dgu tha dad pa’i phyir chuṅ ṅu’i chuṅ ṅu
dag ni thams cad kyi yin la |chuṅ ṅu’i ’briṅ po dag ni brgyad kyi yin te | lugs ni de lta
bu’o ||2skyes (4) nas thob pa can gyi dge ba’i chos rnams ni rnam pa dgu po thams cad phan
tshun du skal ba mñam pa’i rgyu yin te |ñon moṅs pa can rnams kyaṅ de daṅ ’dra’o ||ma bsgribs
la luṅ du ma bstan pa rnams ni rnam pa bźi ste |rnam par smin pa las skyes pa daṅ | spyod
lam (5) pa ’am | bzo’i gnas pa daṅ | sprul pa’i sems lhan cig skyes pa rnams te |de dag
ni go rims bźin du bźi daṅ | gsum daṅ | gñis daṅ | gcig dag gi skal ba mñam pa’i rgyu yin
no || sprul pa’i sems bsam gtan bźi’i ’bras bu ’dod pa na spyod pa yaṅ (6) yin te |de la
bsam gtan goṅ ma’i ’bras bu ni bsam gtan ’og ma’i ’bras bu ni ma yin no ||’bad pa ’bras
bu med par ’gyur du ’oṅ ba’i phyir skal ba mñam pa’i rgyu mṅon par ’du byed pa can gyi ’bras
bu ni dman pa ma yin te |dper na s’a lu daṅ nas la sogs pa’i (7) lta bu’o ||de ñid kyi
phyir zag pa med pa skyes pa zag pa med pa ma skyes pa’i rgyu ma yin pa yod dam źe na yod
de | dper na sdug bsṅal la chos śes pa’i bzod pa ma skyes pa rnams kyi lta bu daṅ |khyad par
can thams cad dman pa’i lta bu’o ||rgyu gcig la ṅes pa’i zag pa med pa’i (91a1) chos sṅon
thob pa phyis skyes pa’i rgyu ma yin pa yod dam źe na |yod de sdug bsṅal la chos śes pa’i
bzod pa ma ’oṅs pa dag sdug bsṅal la chos śes pa’i lta bu’o ||’di ltar ’bras bu sṅa ma
’am | skal pa mñam pa’i rgyu ma ’oṅs pa ni med do || zag pa (2) med pa’i chos sṅar skyes pa
rnams zag pa med pa’i chos phyis skye ba’i rgyu ma yin pa yod dam źe na yod de |chen po
chuṅ ṅu’i lta bu ste |’di lta ste | ’bras bu gor ma las yoṅs su ñams pa ’bras bu ’og ma mṅon
du byed pa’i tshe daṅ sdug bsṅal la chos śes pa’i thob pa skad cig ma phyi (3) ma daṅ lhan
cig skyes pa sdug bsṅal la chos śes pa’i bzod pa’i thob pa rnams kyi lta bu ste | dman
pa’i phyir ro źes gsuṅs so ||skal pa mñam pa’i rgyu bśad zin to ||

mtshuṅs ldan rgyu ni sems dag daṅ || sems byuṅ |

de lta na ni dus daṅ rgyud tha dad pa las skyes pa (4) rnams phan tshun du mtshuṅs par ldan
pa’i rgyu ñid du thal bar ’gyur ro ||’o na ni rnam pa daṅ dmigs pa gcig la dag pa yin no ||de
lta na yaṅ de ñid du thal bar ’gyur ro || ’o na ni dus gcig pa dag yin no ||de lta na
zla ba tshes pa la sogs pa la lta ba’i lta bur rgyud tha dad (5) pa las skyes pa rnams la
yaṅ thal bar ’gyur te |de lta bas na

rten mtshuṅs pa can rnams so ||

gaṅ dag la rten mtshuṅs pa yod pa’i sems daṅ sems las byuṅ ba de dag ni phan tshun du mtshuṅs
par ldan pa’i rgyu yin no ||mtshuṅs pa źes bya ba ni tha mi dad pa ste | ’di (6) lta ste
| mig gi rnam par śes pa’i rten mig gi dbaṅ po’i skad cig ma gaṅ yin pa de ñid de daṅ mtshuṅs
par ldan pa tshor ba la sogs pa rnams kyi yaṅ yin pa lta bu ste |yid kyi rnam par śes
pa daṅ de daṅ mtshuṅs par ldan pa rnams kyi yid kyi skad cig ma yin pa’i bar du yaṅ de (7)
bźin du rig par bya’o ||mtshuṅs par ldan pa’i rgyu gaṅ yin pa de ni lhan cig ’byuṅ ba’i
rgyu yaṅ yin no ||yaṅ don gaṅ gis na lhan cig ’byuṅ ba’i rgyu yin | gaṅ gis na mtshuṅs par
ldan pa’i rgyu gaṅ yin źe na |phan tshun ’bras bu’i don gyis na lhan cig ’byuṅ ba’i rgyu
yin te | (91b1) ’dron pa rnams phan tshun gyi stobs kyis lhan cig lam du ’gro ba yin no ||mtshuṅs
pa lṅas mtshuṅs par ldan pa’i don gyis na mtshuṅs par ldan pa’i rgyu yin te |’dron
pa de dag ñid zas la sogs pa yoṅs su loṅs spyod pa’i bya ba la ’dra bar sbyor ba bźin no
||gcig med na yaṅ (2) thams cad mtshuṅs par mi ldan pas ’di ni de dag gi rgyu’i dṅos po yin
no ||

kun tu ’gro ba’i rgyu gaṅ źe na |

kun ’gro źes bya ñon moṅs can || rnams kyi raṅ sar kun ’gro sṅa ||

raṅ gis pa’i kun tu ’gro ba’i chos sṅar skyes pa rnams ni ñon moṅs pa can gyi chos | phyi ma
rnams kyi kun tu ’gro (3) pa’i rgyu yin no ||de dag kyaṅ ’og nas phra rgyas bstan pa’i mdzod
kyi gnas ñid nas bśad par bya’o ||’di ni ñon moṅs pa can gyi chos kyi thun moṅ gi rgyu
ñid yin bas na skal pa mñam pa’i rgyu las logs śig tu rnam par gźan go ||ris gźan dag gi
yaṅ rgyu yin pa’i phyir te | de dag gi (4) mthus ni ris gźan pa’i ñon moṅs pa dag kyaṅ skye
bar ’gyur ro ||ci ’phags pa’i gaṅ zag gi ñon moṅs pa can gyi chos rnams kyaṅ kun tu ’gro
ba’i rgyu las byuṅ ba dag yin nam źe na |kha che ba rnams na re ñon moṅs pa can gyi chos
thams cad kyaṅ mthoṅ bas spaṅ bar bya ba’i (5) rgyu las byuṅ ba dag yin te |’di ltar rab tu
byed pa dag las mthoṅ bas spaṅ par bya pa’i rgyu las byuṅ pa’i chos rnams gaṅ źe na |ñon
moṅs pa can gyi chos rnams daṅ | mthoṅ bas spaṅ bar bya ba’i chos rnams kyi rnam par smin
pa gaṅ yin pa’o źes bya ba daṅ |luṅ du ma bstan pa’i (6) rgyu las byuṅ ba’i chos rnams gaṅ
źe na |luṅ du ma bstan pa’i chos ’dus byas rnams daṅ | mi dge ba rnams so źes bya ba daṅ
|sdug bsṅal gyi bden pa la ’jig tshogs la lta pa’i rgyu can yin pa ’jig tshogs la lta ba’i
rgyu ma yin pa yaṅ yod de źes bya ba nas rgyas par ’jig tshogs la (7) lta ba daṅ | chos
de dag gi skye ba daṅ rga ba daṅ gnas pa daṅ | mi rtag pa ñid dag ma gtogs pa de dag las gźan
pa sdug bsṅal gyi bden pa ñon moṅs pa can gaṅ yin pa’o źes bya ba’i bar du gsuṅs so źes
zer ro ||’o na btags pa’i bśad pa mi dge ba’i chos mi dge ba’i rgyu can kho (92a1) na yin
pa yod dam źe na |yod de | ’phags pa’i gaṅ zag ’dod pa’i ’dod chags daṅ bral ba las yoṅs
su ñams pa de las daṅ por ñon moṅs pa can gyi sems pa mṅon du byed pa gaṅ yin pa’o źes gsuṅs
pa ’di ji ltar draṅ źe na |de ni rgyu ma spaṅs pa las (2) dgoṅs nas gsuṅs pa yin gyide’i
rgyu mthoṅ bas spaṅ bar bya ba ni spaṅs zin pa’i phyir ma gsuṅs so ||kun tu ’gro ba’i rgyu
bśaṅ zin to ||

rnam par smin pa’i rgyu gaṅ źe na |

rnam smin rgyu ni mi dge daṅ || dge ba zag bcas rnams kho na ||

mi dge pa rnams daṅ | dge ba’i (3) chos zag pa daṅ bcas pa rnams ni rnam par smin pa’i rgyu
yin te | rnam par smin pa’i chos can yin pa’i phyir ro ||ci’i phyir luṅ du ma bstan pa’i chos
rnams rnam par smin pa ’grub par mi byed ce na |stobs chuṅ ba’i phyir te sa bon rul pa
bźin no ||ci’i phyir zag pa med pa rnams (4) ma yin źe na | sred pas mṅon par ma brlan pa’i
phyir te | mṅon par ma brlan pa’i sa bon gruṅ po bźin no ||ldan pa ma yin pa rnams gaṅ
daṅ ldan pa’i rnam par smin pa źig mṅon par ’grub par byed par ’gyur |lhag ma rnams ni rnam
pa gñi ga yin pa’i phyir ’grub par (5) byed desa bon grub po mṅon par brlan pa bźin te |’di
ji ltar śes par bya | rnam par smin pa’i rgyu źig rnam par smin pa’i rgyu yin nam | ’on
te rnam par smin pa ñid rgyu yin pas rnam par smin pa’i rgyu yin |des na cir ’gyur |gal
te rnam par smin pa’i rgyu źig rnam par smin (6) pa’i rgyu yin na ni mig gi rnam par smin
pa las skyes pa yin no źes bya ba der mi ’gyur ro || ci’i phyir źe na | las las skyes pa’i
phyir la las kyaṅ rnam par smin pa’i raṅ bźin ma yin pa’i phyir ro ||’on te rnam par smin
pa ñid rgyu yin pas rnam par smin pa’i rgyu yin na ni las (7) kyi rnam par smin pa źes bya
ba der mi ’gyur ro || ci’i phyir źe na | rnam par smin pa ni rgyu yin pa’i phyir la rnam
par smin pa yaṅ las kyi raṅ bźin ma yin pa’i phyir ro ||gñi ga ltar yaṅ ruṅ ṅo źes sṅar bśad
zin to ||yaṅ rnam par smin pa źes bya ba’i don ci źe na |mi ’dra bar (92b1) smin pa ni
rnam par smin pa’o ||’dod pa’i khams na rnam par smin pa’i rgyu phuṅ po gcig la ’bras bu
gcig pa can ni thob pa rnams daṅ de dag gi skye ba la sogs pa’o ||phuṅ po gñis pa la ’bras
bu gcig pa can ni lus daṅ ṅag gi las daṅ de dag gi skye ba la sogs pa’o ||phuṅ (2) po bźi
las ’bras bu gcig pa can ni sems daṅ sems las byuṅ ba dge ba daṅ mi dge ba skye ba la sogs
pa daṅ bcas pa dag go ||gzugs kyi khams na rnam par smin pa’i rgyu phuṅ po gcig la rnam
par smin pa gcig pa can ni thob pa daṅ | ’du śes med pa’i sñoms par ’jug (3) pa skye ba la
sogs pa daṅ bcas pa’o ||phuṅ po gñis pa ni bsam gtan daṅ po’i rnam par rig byed skye ba la
sogs pa daṅ bcas pa’o ||phuṅ po bźi pa ni dge ba’i sems mñam par ma bźag pa na’o ||phuṅ
po lṅa pa ni mñam par bźag pa na’o ||gzugs med pa’i khams (4) na rnam par smin pa’i rgyus
phuṅ po gcig la ’bras bu gcig pa can ni thob pa daṅ ’gog pa’i sñoms par ’jug pa skye ba la
sogs pa daṅ bcas pa’o ||phuṅ po bźi pa ni sems daṅ sems las byuṅ ba dge ba rnams daṅ de dag
gi skye ba la sogs pa’o ||gaṅ gi rnam par smin pa chos (5) kyi skye mched gcig kho na rnam
par smin par ’gyur ba’i las kyaṅ yod de | gaṅ gi srog gi dbaṅ po yin pa’o ||gaṅ gi yid
kyi skye mched yin pa de’i ni gñis te | yid daṅ chos kyi skye mched dag go ||gaṅ gi reg bya’i
skye mched yin pa yaṅ de daṅ ’dra’o || gaṅ gi lus kyi skye (6) mched yin pa de’i ni gsum
ste | lus daṅ reg bya daṅ | chos kyi skye mched dag go ||gaṅ gi gzugs daṅ dri daṅ ro’i
skye mched dag yin pa yaṅ de daṅ ’dra’o ||gaṅ gi mig gi skye mched yin pa de’i ni bźi ste
| mig daṅ lus daṅ reg bya daṅ chos kyi skye mched rnams so ||gaṅ gi rna ba (7) daṅ | sna
daṅ | lce’i skye mched dag yin pa yaṅ de daṅ ’dra’o ||gaṅ gi rnam par smin pa lṅa daṅ | drug
daṅ | bdun daṅ | brgyad daṅ | dgu daṅ | bcu daṅ | bcu gcig smin par ’gyur ba’i las de yaṅ
yod de |las kyi ’dras bu sna tshogs daṅ | sna tshogs ma yin pa’i phyir phyi’i sa bon (93a1)
bźin no ||dper na phyi’i sa bon rnams la kha cig ni ’bras bu sna tshogs pa yin te |’di
lta ste padma daṅ | bal po se’u daṅ | śiṅ n+ya gro dha la sogs pa dag gi lta bu’o ||kha
cig ni ’bras bu sna tshogs pa ma yin te | ’di lta ste | nas daṅ gro la sogs pa dag gi (2)
lta bu’o ||las dus gcig pa’i rnam par smin pa dus gsum pa rnam par smin pa ni mi ’gyur gyi
lasdus gñis pa’i yaṅ dus gcig pa ni ma yin te | rgyu bas ’bras bu ha caṅ ñuṅ bar ’gyur du
’oṅ ba’i phyir ro ||de bźin du skad cig ma gcig pa’i skad cig ma du ma pa ni yin (3) gyi
bzlog pa ni ma yin no ||rnam par smin pa ni las daṅ lhan cig tu rnam par smin pa yaṅ ma yin
la mjug thogs su yaṅ ma yin te | mjug thogs kyi skad cig ma ni mtshuṅs pa de ma thag pa’i
rkyen gyis draṅs pa’i phyir ro ||rnam par smin pa’i rgyu las ’bras bu smin pa ni rgyu la
(4) ltos pa yin no ||

yaṅ rgyu ’di dag gi dus ṅes pa gaṅ źe na |’di dag gi dus ṅes par don gyis ni bśad mod kyi mdor
byas nas ma bśad pas | de’i phyir mdor byas te |

kun ’gro skal mñam dus gñis pa daṅ |

’das pa daṅ da ltar byuṅ ba kho na yin gyi ma ’oṅs pa dag ni med do || (5) ’dir gtan tshigs
ni bśad zin to ||

gsum po dag ni dus gsum pa ||

lhan cig ’byuṅ ba daṅ mtshuṅs par ldan pa daṅ rnam par smin pa’i rgyu dag ni dus gsum pa yin
no || byed rgyu’i rgyu ni dus ṅes pa ma bstan pasdus thams cad pa daṅ | dus daṅ bral bar
yaṅ rig par bya’o || rgyu (6) rnams bśad zin to ||

rgyu de dag gaṅ gi yin pa’i ’bras bu de dag gaṅ źe na |

’dus byas bral bcas ’bras bu yin ||

bstan bcos las | ’bras bu’i chos rnams gaṅ źe na | ’dus byas kyi chos thams cad daṅ | so sor
brtags pas ’gog pa’o źes ’byuṅ ba’o ||de lta na ’o na ni ’dus ma byas (7) ’bras bu yin pa’i
phyir de gaṅ gi ’bras bu yin pa’i rgyur yaṅ ’gyur la | rgyu yin pa’i phyir de gaṅ gi rgyu
yin pa’i ’bras bur yaṅ ’gyur ro ||’dus byas kho na la rgyu daṅ ’bras bu dag yod kyi |

’dus ma byas la de dag med ||

ci’i phyir źe na | rgyu rnam pa drug mi srid pa’i phyir daṅ | ’bras bu rnam pa lṅa mi srid (93b1)
pa’i phyir ro ||ci’i phyir lam ’bral ba’i byed rgyu’i rgyur mi ’dod ce na |’di ltar
de ni skye ba la bgegs mi byed pa’i ṅo bor rnam par gźag pa yin na ’dus ma byas ni skye ba
daṅ ldan pa ma yin no ||da ni de gaṅ gi’am ji ltar na ’bras bu yin źe na | lam gyi ’bras
bu yin te |de’i stobs kyis (2) ’thob pa’i phyir ro ||3’o na ni de de kho na la nus pa’i phyir
thob pa kho na lam gyi ’bras bu yin gyi bral ba ni ma yin no ||thob pa la yaṅ de’i nus
pa gźan la | bral ba la yaṅ gźan te |thob pa la de ji ltar nus śe na bskyed pa’i phyir ro
||bral ba la ji ltar źe na | thob par byed pa’i phyir ro ||(3) de lta bas na re źig lam ni
ji ltar yaṅ ’di’i rgyu ma yin gyibral ba ni ’di’i ’bras bu yin no ||yaṅ bdag po’i ’bras
bu yaṅ med na go ji ltar na ’dus ma byas byed rgyu’i rgyu yin źe na |skye ba la mi sgrib pa’i
dṅos pos byed rgyu’i rgyu yin gyi’di la ’bras bu yod pa ni ma yin te | dus las (4) grol
ba la ’bras bu ’dzin pa daṅ | smin pa’i mthu med pa’i phyir ro ||mdo sde pa rnams na re
| bcom ldan ’das kyis gaṅ las kyaṅ ’dus ma byas rgyu yin no źes ma gsuṅs kyi | rgyu ma yin
no źesrnam graṅs kyis gsuṅs so || ji ltar gsuṅs śe na |

gzugs skyed pa’i rgyu gaṅ dag (5) yin pa daṅ | rkyen gaṅ dag yin pa de dag kyaṅ mi rtag pa yin
nargyu daṅ rkyen mi rtag pa dag la brten nas byuṅ ba’i gzugs lta rtag par ga la ’gyur |

rnam par śes pa’i bar du yaṅ de daṅ ’dra’o źes gsuṅs so źes zer ro ||de lta na ’o na ni ’dus
ma byas rnam par śes pa’i (6) dmigs pa’i rkyen du yaṅ mi ’gyur ro ||skyes pa’i źes dkar ba’i
phyir ’gyur te |rnam par śes pa skyed pa’i rgyu gaṅ dag yin pa daṅ rkyen gaṅ dag yin pa
de dag kyaṅ mi rtag naźes gsuṅs kyi rnam par śes pa’i rkyen gaṅ dag yin pa de dag kyaṅ mi
rtag na źes ni mi gsuṅs so ||rgyu rnams kyaṅ (7) gaṅ dag skyed pa’i rgyu de dag kho na mi
rtag go źes ’byuṅ ba’i phyir ’dus ma byas kyaṅ mi sgrib pa’i dṅos po tsam gyis byed rgyu’i
rgyu ñid du mi dgag pa yin nam |mdo las dmigs pa’i rkyen yin par gsuṅs kyi mi sgrib pa’i
rgyu yin par ni ma gsuṅs pas | mdo las ’dus ma byas rgyu’i dṅos po mi (94a1) ’grub bo ||ma
gsuṅs mod kyi bkag pa ni med do ||mdo rnams kyaṅ phal cher nub nam gsuṅs so źes bya ba
’di ji ltar ṅes par gzuṅ yaṅ

bral ba źes bya ba ’di ci | sṅar so sor brtags pas ’gog pa yin no źes ma bśad dam |de’i tshe
ni so sor brtags (2) pas ’gog pa gaṅ źe na | gaṅ bral ba’o źes bśad | da ni bral ba gaṅ źe
na |gaṅ so sor brtags pas ’gog pa’o źes bśad pasphan tshun rten pa’i bśad pa ’di ni de’i
raṅ gi ṅo bo gsal bar bya ba la nus pa ma yin te| de lta bas na de’i raṅ gi ṅo bo gźan du
brjod par bya’o ||de’i (3) raṅ gi ṅo bo ni ’phags pa rnams kho nas so sor raṅ gis rig par
bya ba yin te |bral ba źes bya ba daṅ | so sor brtags pa’i ’gog pa źes bya ba gaṅ yin pa
brtags pa daṅ dge ba’i rdzas gźan źig yod do źes bya ba de tsam źig ni brjod par nus so ||mdo
sde pa rnams na re ’dus ma byas (4) thams cad kyaṅ rdzas su med pa kho na ste |de ni gzugs
daṅ tshor pa la sogs pa bźin du rdzas gźan du ni med do || ’o na ci źe na |reg bya med
pa tsam ni nam mkha’ yin te |’di ltar mun pa’i naṅ dag na thogs pa ma rñed na nam mkha’o
źes zer to |phra rgyas daṅ skye ba skyes pa ’gags nas so (5) sor brtags pa’i stobs kyis gźan
mi skye ba ni so sor brtags pas ’gog pa yin no ||so sor brtags pa med pa kho nar rkyen
ma tshaṅ bas mi skye ba ni so sor brtags pa ma yin pas ’gog pa stedper na bar ma dor ’chi
ba’i ris mthun pa lhag ma lta bu’o źes zer ro ||sde pa (6) gźan dag na rephra rgyas rnams
mi skye bar bya ba la śes rab kyi nus pa yod do || de’i phyir de ni so sor brtags pas ’gog
pa yin no ||sdug bsṅal mi skye ba gaṅ yin pa de ni skye ba’i rkyen phra rgyas med pa kho
na’i phyir de la śes rab kyi nus pa med de | de’i phyir de ni so sor brtags pa ma (7) yin
pas ’gog pa yin no źes zer tede yaṅ so sor brtags pa med pas mi ’grub pas de ni so sor brtags
pas ’gog pa kho na yin no ||gźan dag na re sṅar skyes pa phyis med pa gaṅ yin pa de ñid
raṅ gi daṅ gis ’gag pa’i phyir so sor brtags pa ma yin pas ’gog pa yin no (94b1) źes zer
te |rtogs pa de la ni so sor brtags pa ma yin pas ’gog pa mi rtag pa kho nar ’gyur te |
ma źig na de med pa’i phyir ro ||so sor brtags pas ’gog pa yaṅ so sor brtags pa sṅon du ’gro
ba’i phyir mi rtag par ’gyur ba ma yin nam |de ni so sor brtags pa sṅon du ’gro ba (2)
ma yin te |sṅar so sor brtags pa yin la phyis skye ba rnams kyi mi skye ba ni ma yin no ||’o
na ci źe na |de dag mi skye ba de ni sṅa nas yod pa kho na yin no ||chos gaṅ dag so sor
brtags ba med na skye bar ’gyur ba de dag so sor brtags pa skyes na yaṅ mi skye’o ||’di la
so sor brtags pa’i (3) mthu ni ’di yin te | ’di lta ste gegs ma byas pa rkyen rnams skye
ba la gegs byed pa’i dṅos po yin no ||gal te mi skye ba kho na mya ṅan las ’das pa yin na
’o na mdo’i tshig dbaṅ po lṅa po ’di dag kun tu bsten | goms par byas | lan maṅ du byas na
’das pa daṅ ma ’oṅs pa daṅ da ltar byuṅ ba’i (4) sdug bsṅal spaṅs par ’gyur ro źes bya ba
’di ji ltar draṅ |spaṅs pa ni mya ṅan las ’das pa yin no || mi skye ba ni ma ’oṅs pa kho
na yin gyi ’das pa daṅ da ltar byuṅ ba ni ma yin no ||de skad du ’byuṅ ba yaṅ yod mod kyi’on
kyaṅ | bcom ldan ’das kyis de la dmigs pa’i ñon moṅs (5) pa spaṅs pas sdug bsṅal spoṅ
bar gsuṅs pa yin te | gzugs la ’dun pa daṅ ’dod chags gaṅ yin pa di spoṅs śig |’dun pa daṅ
’dod chags spaṅs na khyed kyis gzugs de lta bu de yaṅ spaṅs pa daṅ yoṅs su śes par ’gyur
ro źes bya ba nas | rgyas par rnam (6) par śes pa’i bar du gsuṅs te |de ltar na dus gsum pa’i
sdug bsṅal yaṅ spaṅs par ruṅ ṅo ||ci ste ’das pa daṅ ma ’oṅs pa daṅ da ltar byuṅ ba’i
ñon moṅs pa spaṅs par ’gyur ro źes ’byuṅ bar ’gyur na | der yaṅ tshul ni ’di kho na yin no
||yaṅ na dgoṅs pa ni ’das (7) pa’i ñon moṅs pa ni tshe rabs sṅa ma pa yin la | da ltar byuṅ
ba’i ñon moṅs pa ni tshe ’di pa yin te | dper na sred pa rnam par spyad pa dag la ’das
pa’i dus la brten nas sred pa rnam par spyad pa bcva brgyad do źes ’byuṅ ba ’das pa’i tshe
rabs kyi dbaṅ du mdzad nas gsuṅs pa daṅ | (95a1) da ltar byuṅ ba’i bar du yaṅ de daṅ ’dra
ba lta bu’o ||ñon moṅs pa gñis po ’dis kyaṅ rgyud ’di la ma ’oṅs pa bskyed pa’i phyir sa
bon gyi dṅos po bźag pade spaṅs pas de yaṅ spaṅs pa yin te |dper na rnam par smin pa zad pa
las zad par ’gyur ba lta bu’o |(2) ma ’oṅs pa’i sdug bsṅal la ñon moṅs pa ni sa bon med
pa’i phyir gtan du mi skye ba spaṅs pa yin no ||de lta ma yin na ’das pa daṅ da ltar la ci
źig spaṅ du yod de |’gags zin pa daṅ | ’gag pa la mṅon du phyogs pa la ni ’bad pa don daṅ
bcas par mi ’gyur ro sñam pa ’di yin par (3) ’gyur ro ||gal te ’dus ma byas med pa kho na
yin na | bcom ldan ’das kyis chos gaṅ dag ’dus byas kyaṅ ruṅ ’dus ma byas kyaṅ ruṅ de dag
gi mchog ni ’dod chags daṅ bral ba yin par bśad do źes gaṅ gsuṅs pa | ji ltar na med pa rnams
kyi mchog yin par ’os |dus (4) ma byas med pa kho na’o źes kyaṅ mi smra’ide ni kho bo
cag gis ji skad du bśad pa de lta bu yin no ||dper na sgra la sṅa na med pa yaṅ yod | phyis
med pa yaṅ yod ces bya mod kyi’on kyaṅ med pa ni yod par mi ’grub pa ltar’dus ma byas kyaṅ
de bźin du blta bar bya’o ||med pa yaṅ kha cig śin (5) tu bsṅags pa yod de | gaṅ gnod
pa thams cad daṅ bral ba de ni ’dul ba rnams de la ’dun par bya ba’i phyir gźan dag gi mchog
yin no źes bsṅags pa ’thob par ’os so ||gal te ’dus ma byas med pa tsam źig yin na ’gog
pa ’phags pa’i bden pa yin par mi ’gyur te | de cuṅ (6) zad kyaṅ med pa’i phyir ro ||re źig
’gog pa’i bden pa’i don ’di gaṅ yin | phyin ci ma log pa’i don ma yin nam |’phags pa rnams
kyis ’di lta ste | sdug bsṅal la yaṅ sdug bsṅal kho na’o || sdug bsṅal med pa la yaṅ med
pa kho na’o źes ’di gñi ga yaṅ phyin ci ma (7) log par gzigs na ’di ’phags pa’i bden pa
ñid yin par ’gal ba ci źig yod | ji ltar med pa yaṅ yin la ’phags pa’i bden pa gsum pa yaṅ
yin par ’gyur |ji ltar ’phags pa’i bden pa yin pa ni bśad zin to || gñis pa’i ’og tu mthoṅ
ba daṅ bstan pas na (95b1) gsum pa yin no ||gal te ’dus ma byas dṅos po med pa tsam yin
na nam mkha’ daṅ mya ṅan las ’das pa la dmigs pa’i śes pa med pa la dmigs par ’gyur ro ||’di
ni ’das pa daṅ ma ’oṅs pa yod pa ñid bsam par bya’o ||gal te ’dus ma byas rdzas kho nar
’dod par gyur na (2) cir ’gyur |ci źig tu yaṅ ’gyur |bye brag tu smras pa’i phyogs bskyab
par ’gyur ro ||gal te ’di bskyab par bya ba yin par sems na lha skyob par ’gyur graṅ |yaṅ
dag pa ma yin pa kun tu brtags par ’gyur ro || ci’i phyir źe na |gzugs daṅ tshor ba la sogs
pa bźin du de’i (3) raṅ gi ṅo bo yaṅ mi dmigs la mig la sogs pa bźin du las kyaṅ mi dmigs
so ||dṅos po che ge mo źig gi ’gog pa ’di yin no źes rnam par gźag pa yaṅ ji ltar rab
tu brtags te |rgyu daṅ ’bras bu la sogs pa’i dṅos po mi srid pa’i phyir de ni de daṅ lhan
cig ’brel pa ’ga’ (4) yaṅ med kyiche ge mo źig med pa’o źes ’gag pa tsam du ruṅ ṅo ||dṅos
po gźan ñid yin na yaṅ ñon moṅs pa gaṅ gi thob pa chad nas ’gog pa gaṅ thob pa de de’i yin
no źes tha sñad gdags so ||’o na de thob par ’dod pa’i rgyu gaṅ źig yin |mdo las mthoṅ pa’i
chos la mya ṅan las ’das (5) pa thob pa’i dge sloṅ źes gsuṅs pade ji ltar na med pa thob
par ruṅ |gñen po thob pas ñon moṅs pa daṅ | yaṅ srid pa’i skye ba daṅ śin tu ’gal ba’i rten
thob pa’i phyir mya ṅan las ’das pa thob pa źes bya’o ||luṅ las kyaṅ dṅos po med pa tsam
ñid du brjod par mdzad de |’di skad du(6) sdug bsṅal ’di ma lus par spaṅs pa | ṅes par
spaṅs pa | byaṅ bar ’gyur ba | zad pa | ’dod chags daṅ bral ba | ’gog pa | rnam par źi ba
| nub pa | sdug bsṅal gźan daṅ ñiṅ mtshams sbyoṅ ba med pa | len pa med pa | ’byuṅ ba med
pa gaṅ yin pa’di lta ste | phuṅ po thams (7) cad ṅes par spaṅs pa | sred pa zad pa | ’dod
chags daṅ bral ba | ’gog pa | mya ṅan las ’das pa ’di ni źi ba’o || ’di ni gya nom pa’o źes
gsuṅs so ||’dir yin na ’byuṅ bar mi ’gyur bas de’i phyir ’byuṅ ba med pa źes bya ba de ltar
ci ste mi ’dod ce na |bdun pa ’di ni nus (96a1) pa med par lta’o || ’dir yin na ’byuṅ
bar mi ’gyur ro źes bya pa ji skad du bśad pa yin |gal te yod na źes bya bar sbyar na ni mya
ṅan las ’das pa ni mi rtag pa’i phyir rtag tu mi ’byuṅ ba kho nar thal bar ’gyur ro ||’on
te thob na źes bya bar sbyar na ni gaṅ kho nas de (2) ’thob par yoṅs su rtog pa de ñid
yod dam thob na sdug bsṅal mi ’byuṅ bar ’dod par gyis śig |de ltar na |

mar me śi bar gyur pa ltar || de yi sems kyi rnam par thar ||źes gsuṅs pa’i dpe ’di yaṅ legs
par draṅs pa yin te |

ji ltar mar me śi ba med pa ltar bcom ldan (3) ’das kyis sems kyi rnam par thar pa yaṅ de daṅ
’dra’o ||chos mṅon pa las kyaṅ dṅos po med pa’i chos rnams gaṅ źe na |’dus ma byas kyi chos
dag yin no źes gsuṅs te |dṅos po med pa ni lus med pa daṅ | raṅ gi ṅo bo med pa ni źes
bśad pa yin no ||bye brag tu smra (4) ba rnams na re ’di’i don ni ’di ma yin no ||’o na ci
źe na |dṅos po ni rnam pa lṅa ste |raṅ bźin gyi dṅos po ni ji skad du de dṅos po gaṅ źig
thob pa’i dṅos po de daṅ ldan no źes gsuṅs pa lta bu’o ||dmigs pa’i dṅos po niji skad du
chos thams cad dṅos po ji lta ba bźin du śes (5) pas śes par bya ba yin no źes gsuṅs pa lta
bu’o ||ldan pa’i dṅos poji skad du dṅos po gaṅ la rjes su chags pa’i kun nas dkris pa daṅ
ldan pa de yaṅ khoṅ khro ba’i kun nas bkris pa daṅ yaṅ ldan no źes gsuṅs pa lta bu’o ||rgyu’i
dṅos po ni ji skad du dṅos po daṅ bcas pa’i chos (6) rnams gaṅ źe na | ’dus byas kyi
chos rnams so źes gsuṅs pa lta bu’o ||yoṅs su gzuṅ ba’i dṅos po niji skad du źiṅ gi dṅos
po daṅ | khyim gyi dṅos po źes gsuṅs pa lta bu stede la ’dir ni rgyu’i dṅos po’i sgrar gsuṅs
pa yin te | de lta bas na ’dus ma byas rdzas su yod pa (7) kho na yin lade la yaṅ rgyu
daṅ ’bras bu dag ni med do źes zer ro || re źig de ni rdzogs so | || |

yaṅ ’bras bu ’di dag las ’bras bu gaṅ źig rgya gaṅ gi yin źe na |

rnam smin ’bras bu tha ma’i yin ||

rnam par smin pa’i rgyu ni tha mar bstan pa’i phyir tha ma ste | rnam par smin (96b1) pa’i ’bras
bu ni de yin no |

bdag po’i ’bras bu daṅ po’i yin ||

byed rgyu’i rgyu ni daṅ por bstan pa’i phyir daṅ po ste bdag po’i ’bras bu ni de’i yin no ||
bdag po’i ’bras bu ni bdag po yin no ||mi sgrib pa’i dṅos po tsam du gnas pa go ci źig dbaṅ
byed ce na |de ñid dbaṅ byed pa yin (2) no || byed rgyu’i rgyu la skyed pa’i dṅos po yaṅ
yod de | ’di lta ste rnam par śes pa’i tshogs lṅa po dag la skye mched bcu lta bu daṅ |
snod kyi ’jig rten la las rnams lta bu’o ||rna ba la sogs pa la yaṅ mig gi rnam par śes pa
bskyed pa la brgyud pas dbaṅ byed pa yod de |thos nas (3) lta bar ’dod pa ’byuṅ ba’i phyir
ro źes bya ba de lta bu la sogs par sbyar bar bya’o ||

rgyu mthun skal mñam kun ’gro ba’i ||

’di gñis daṅ ’dra ba’i ’bras bu yin pa’i phyir rgyu mthun pa’i ’bras bu yin no ||

skyes bu pa ni gñis kyi yin ||

skyes bu byed pa’i ’bras bu ni lhan cig (4) ’byuṅ ba daṅ mtshuṅs par ldan pa’i rgyu dag gi yin
no || skyes bu’i ṅo bo las mi gźan pa’i phyir skyes bu byed pa ni skyes bu ñid yin no ||
de’i ’bras bu ni skyes bu yin pa’o ||skyes bu byed pa źes bya ba ’di ci źig ce na |chos
gaṅ gi byed pa gaṅ yin pa de skyes bu’i byed pa lta bu ni skyes bu (5) byed pa ste | dper
na sman bya rog rkaṅ daṅ | mi glaṅ po che myos pa źes bya ba bźin no ||ci gźan dag la yaṅ
skyes bu byed pa’i ’bras bu yod dam | ’on te gñis kho na’i yin źe na |rnam par smin pa’i rgyu
ma gtogs pa gźan dag la yaṅ yod de |’di ltar skyes bu byed pa’i (6) ’bras bu ni lhan cig
’byuṅ ba daṅ de ma thag tu ’byuṅ ba yin na rnam par smin pa ni de lta ma yin no ||gźan
dag na re de la yaṅ skyes bu’i byed pa’i ’bras bu’i skal ba ni yod do || dper na źiṅ pa rnams
kyi ’bras bu lta bu’o źes zer ro ||

yaṅ rnam par smin pa’i ’bras bu źes bya ba ’di (7) ni ci yin | bdag po’i ’bras bu’i bar du ci
źig yin źe na |

rnam smin luṅ du ma bstan chos ||

rnam par smin pa ni ma bsgribs la luṅ du ma bstan pa’i chos yin no || sems can du ston pa ma
yin ba yaṅ yod pas de’i phyir |

sems can brjod ces bya ba smos so ||

rgyas pa las byuṅ (97a1) ba daṅ rgyu mthun pa las byuṅ ba yaṅ yod pas de’i phyir |

luṅ bstan phyis byuṅ źes bya ba smos te |

dge ba daṅ mi dge ba ni rnam par smin pa’i phyir luṅ du bstan pas luṅ du bstan pa’o ||gaṅ źig
de las dus phyi ma la ’byuṅ źiṅ de ma thag tu ma yin pa de ni rnam (2) par smin pa ste |’di
ni rnam par smin pa’i mtshan ñid yin no ||ci’i phyir sems can du ston pa ma yin pa’i don
las las skyes pa rnam par smin pa ma yin nam źe na |thun moṅ ba’i phyir te | de ni gźan
gyis kyaṅ de bźin du yoṅs su spyad par nus so ||rnam par smin pa ni thun (3) moṅ ma yin pa’i
ste | gźan gyis byas pa’i las kyi rnam par smin pa gźan gyis myoṅ bar ni med do ||bdag
po’i ’bras bu ci’i phyir myoṅ źe na |thun moṅ gi las las byuṅ ba’i phyir ro ||

rgyu mthun rgyu daṅ ’dra ba’o ||

rgyu daṅ ’dra ba’i chos gaṅ yin pa de ni rgyu mthun pa’i ’bras bu ste | ’di (4) lta ste skal
ba mñam pa daṅ kun tu ’gro ba’i rgyu dag gi lta bu’o ||gal te kun tu ’gro ba’i rgyu’i ’bras
bu yaṅ ’dra ba yin na go ci’i phyir skal ba mñam pa’i rgyu kho nar mi ’dod ce na |’di ltar
de ni sa daṅ ñon moṅs pa can las ’dra ba yin gyi | rnam pa las kyaṅ ’dra ba ni ma yin
no ||(5) gaṅ źig rnam pa las kyaṅ ’dra ba de ni skal ba mñam pa’i rgyu yin par khas len pa
ñid do ||de ñid kyi phyir gaṅ źig gaṅ gi skal ba mñam pa’i rgyu yin pa de kun tu ’gro ba’i
rgyu yaṅ yin nam źe na | mu bźir bya ste |mu daṅ po ni skal ba mñam pa’i rgyu ni kun tu
’gro ba ma yin pa’o ||(6) gñis pa ni ris gźan pa’i kun tu ’gro ba’i rgyu’o ||gsum pa ni ris
gcig pa’i kun tu ’gro ba’i rgyu’o ||bźi pa ni rnam pa de dag ma gtogs pa’o ||

bral ba blo yis zad pa’o ||

zad pa ni ’gog pa’o || blo ni śes rab ste | des na so sor brtags pas ’gog pa ni bral (7) ba’i
’bras bu yin no źes bśad par ’gyur ro ||

gaṅ gi stobs kyis gaṅ skye ba’i || ’bras de skyes bu byed las skyes ||

dper na sa ’og ma pa’i sbyor ba’i sems kyis goṅ ma pa’i tiṅ ṅe ’dzin daṅ | zag pa daṅ bcas pa’i
zag pa med pa daṅ | bsam gtan gyi sems kyi (97b1) sprul pa’i sems so źes bya ba de lta
bu la sogs pa’o ||so sor brtags pas ’gog pa ni gaṅ gi stobs kyis ’thob pa źes brjod par bya’o
||

sṅon byuṅ ma yin ’dus byas ni || ’dus byas kho na’i bdag po’i ’bras ||

sṅar byuṅ ba las gźan pa’i ’dus byas kyi chos ni ’dus byas (2) thams cad kyi bdag po’i ’bras
bu yin no ||skyes bu byed pa daṅ bdag po’i ’bras bu dag la tha dad du bya ba ci źig yod ce
na |skyes bu byed pa’i ’bras bu ni byed pa po’i yin no || bdag po’i ’bras bu ni byed pa
po ma yin pa’i yaṅ yin te |’di lta ste | bzo bo rnams kyi bzo ni skyes bu (3) byed pa’i ’bras
bu yaṅ yin la bdag po’i ’bras bu yaṅ yin no || gźan dag gi ni bdag po’i ’bras bu kho na
yin no ||

yaṅ rgyu ’di dag las rgyu gaṅ źig dus gaṅ du ’bras bu ’dzin tam ’byin ce na |

lṅa po da ltar ’bras bu ’dzin ||

yoṅs su bzuṅ zin pa’i phyir ’das pa rnams (4) kyaṅ ma yin la skyes bu byed pa ma yin pa’i phyir
ma ’oṅs pa rnams kyaṅ ma yin no || byed rgyu’i rgyu yaṅ de daṅ ’dra mod kyide ni ’bras
bu daṅ bcas par ma ṅes pas ma brjod do ||

gñis ni rab tu ’byin par byed ||

lhan cig ’byuṅ ba daṅ mtshuṅs par ldan pa’i rgyu dag ni da ltar ’bras bu (5) ’byin par byed
de |’di gñis kyi ’bras bu ’dzin pa daṅ ’byin pa ni dus mñam pa kho na yin no ||

da ltar gyi daṅ ’das pa dag | ’bras bu ’byin par byed de |

skal ba mñam pa daṅ kun tu ’gro ba’i rgyu dag go || re źig gaṅ ’das pa dag nirigs ni da ltar
gyi dag go || rgyu mthun pa’i (6) ’bras bu ji ltar ’byin ce na |mjug thogs su bsgrub pa’i
phyir te |’bras bu grub na ni de dag kyaṅ ’das pa yin la’bras bu yaṅ byuṅ zin pas yaṅ de
ñid mi ’byin to ||dge ba’i skal ba mñam pa’i rgyu ’bras bu ’dzin la mi ’byin pa yod dam źe
na | mu bźi ste |mu daṅ po (7) ni dge ba’i rtsa bdag kun tu gcod pas thams cad kyi tha mar
’dor ba’i thob pa gaṅ dag yin pa’o ||gñis pa ni dge ba’i rtsa ba dag gi ñid mtshams sbyor
bas thams cad kyi daṅ por ’thob pa gaṅ dag yin pa’o ||’di skad du de dag ñid kyis ñid mtshams
sbyor bar byed pa’i źes (98a1) brjod par bya ba ni ma yin no ||gsum pa ni dge ba’i rtsa
ba kun tu ma chad pa’i gnas skabs lhag ma rnams su’o ||bźi pa ni rnam pa de dag ma gtogs
pa’o |mi dge ba’i mu daṅ po ni ’dod pa’i ’dod chags daṅ bral pa thob pa daṅ ldan pas thams
cad kyi tha mar ’dor (2) ba’i thob pa gaṅ dag yin pa’o ||gñis pa ni ’dod pa’i ’dod chags
daṅ bral ba las yoṅs su ñams pas thams cad kyi daṅ por ’thob pa gaṅ dag yin pa’o ||’di
skad du de dag ñid kyis yoṅs su ñams pa’i źes brjod par bya ba ni yin no ||gsum pa ni ’dod
pa’i ’dod (3) chags daṅ bral pa’i gnas skabs lhag ma rnams su’o ||bźi pa ni rnam pa de dag
ma gtogs pa’o ||bsgribs la luṅ du ma bstan pa’i yaṅ de bźin du dgra bcom pa ñid thob pa
daṅ yoṅs su ñams pa las ci rigs par sbyar bar bya’o ||ma bsgribs la luṅ du ma bstan pa’i ni
(4) tshig phyi ma daṅ sbyor ba ste |re źig ’byin pa gaṅ yin pa ni ’dzin pa yaṅ yin no ||’dzin
pa las mi ’byin pa yaṅ yod de | dgra bcom pa’i phuṅ po tha ma rnams so ||dmigs pa daṅ
bcas pa’i ṅes pas ni skad cig re re la ste |dge ba’i skal pa mñam pa’i ’bras bu ’dzin (5)
la mi ’byin pa źes bya ba mu bźi’o ||mu daṅ po ni dge ba’i sems kyi mjug thogs su ñon moṅs
pa can nam luṅ du ma bstan pa’i sems mṅon du byed pa’o ||gñis pa ni bzlog pa’o || gsum
pa ni dge ba’i sems kyi mjug thogs su dge ba kho na’o ||bźi pa ni rnam pa de dag (6) ma gtogs
pa’o ||mi dge ba la sogs pa yaṅ de bźin du sbyar bar bya’o || yaṅ ji ltar na ’bras bu
gzuṅ ba yin źe na |de’i sa bon gyi dṅos por ñe bar ’gro ba’i phyir ro ||

gcig ni ’das pas ’byin par ’gyur ||

rnam par smin pa’i rgyu ni ’das pa kho nas ’bras bu ’byin te | ’di (7) ltar lhan cig gam de
ma thag tu rnam par smin pa ni med do ||gźan dag ni ’bras bu rnam pa bźi źig tu yaṅ ’chad
de | rten gyi ’bras bu ni |’di lta ste rluṅ gi dkyil ’khor gyis chu’i dkyil ’khor lta bu nas
sa gźi’i rtsa ba la sogs pa’i bar lta bu’o ||sbyor ba’i ’bras bu ni (98b1) ’di lta ste
mi sdug pa nas mi skye ba śes pa’i bar lta bu’o ||tshogs pa’i ’bras bu ni ’di lta ste | mig
la sogs pa dag gi mig gi rnam par śes pa la sogs pa dag lta bu’o ||bsgom pa’i ’bras bu ni
’di lta ste gzugs na spyod pa’i lam gyi sprul pa’i sems lta bu’o ||’di (2) thams cad ni
skyes bu byed pa daṅ bdag po’i ’bras bu dag gi khoṅs su ’dus so ||rgyu rnams daṅ ’bras bu
rnams bśad zin to ||

de la chos gaṅ źig rgyu dag du źig gis skyed par byed ce na smras pa |mdor bsdu na chos ni rnam
pa bźi po ’di dag yin te | ’di lta ste chos ñon moṅs (3) pa can rnams daṅ | rnam par smin
pa las skyes pa rnams daṅ | zag pa med pa’i dbaṅ po rnams daṅ | de dag gi lhag ma rnams
so ||lhag ma yaṅ gaṅ dag yin źe na |rnam par smin pa las ma gtogs pa’i luṅ du ma bstan pa
rnams daṅ | zag pa med pa’i skad cig ma (4) daṅ po ma gtogs pa’i dge ba rnams so ||chos
rnam pa bźi po de dag ni |

ñon moṅs can daṅ rnam smin skyes || lhag daṅ daṅ po ’phags rim bźin ||rnam smin kun ’gro de
gñis daṅ || skal mñam ma gtogs lhag las skyes ||

chos ñon moṅs pa can rnams ni rnam par (5) smin pa’i rgyu ma gtogs pa lhag ma lṅa las skye’o
||rnam par smin pa las skyes pa rnams ni kun tu ’gro ba’i rgyu ma gtogs pa lhag ma lṅa po
kho na las skye’o ||chos lhag ma rnams ni rnam par smin pa daṅ kun tu ’gro ba’i rgyu de dag
ma gtogs pa lhag ma bźi las skye’o ||zag pa (6) med pa’i daṅ po rnams ni rnam par smin
pa daṅ kun tu ’gro ba’i rgyu de dag daṅ | skal ba mñam pa’i rgyu ma gtogs pa lhag ma gsum
las skye’o ||


yaṅ ci’i phyir gzugs kyi phuṅ pos bsdus pa’i skye mched bcu po dag las gcig gzugs kyi skye mched
du brjod la |thams cad kyaṅ chos kyi raṅ bźin yin na gcig chos kyi skye mched ces bya
źe na | smras pa |

bye brag don daṅ gtso (3)po’i phyir | | chos maṅ ba daṅ mchog bsdus phyir || gcig ni gzugs kyi
skye mched daṅ | | gcig ni chos źes bya bar brjod |

| bye brag gi don ci lta bu źe na |ci nas kyaṅ yul daṅ yul can ñid du rnam par gźag pa’i sgo
nas bcu po ’di dag gi so sor skye mched (4)ñid yin gyi spyir ni ma yin no źes rtogs par bya
ba yin la |mig la sogs pa bye brag tu byas pa dag gis ni gaṅ mig la sogs par ni miṅ ma
btags la gzugs ni yin pa de gzugs kyi skye mched du śes par ’gyur bas ’di’i miṅ gźan ma brjod
do || yaṅ na (5)gzugs kyi skye mched ni gtso bo yin pa’i phyir te |de ni thogs pa daṅ
bcas pa yin pa’i phyir lag pa la sogs pa’i ’dus te reg pa dag gis reg na gzugs su ruṅ pa daṅ
|bstan du ruṅ ba’i phyir te |’di ni ’di na’o | | che ge mo źig na’o źes brtag tu ruṅ ba’i
phyir ro | | (6)’jig rten na yaṅ de gzugs so źes grags kyi gźan dag la ni ma yin no ||
bye brag gi don ñid kyis gcig ni chos kyi skye mched du bśad kyi thams cad ni ma yin no ||
gźan yaṅ ’dir tshor ba la sogs pa chos maṅ po rnams bsdus te |de’i phyir chos kyi sgrar spyir
rjod (7)par byed do || chos kyi mchog mya ṅan las ’das pa de yaṅ der bsdus te gźan dag
tu ni ma yin no || gźan dag na re rnam pa ñi śu’i rig pa’i phyir daṅ | śa’i daṅ lha’i daṅ
’phags pa’i śes rab daṅ mig gsum gyi spyod yul yin pa’i phyir gcig gzugs kyi skye (38b1)mched
du bstan to źes zer ro |


rnam par smin pa daṅ bcas pa dag kyaṅ yin | rnam par smin pa med pa dag kyaṅ yin no || bcu gaṅ
źe na |

yid daṅ tshor gźan dad la sogs ||

tshor ba gźan źes bya ba smos pas ni yid mi bde ba las (2) gźan pa’i tshor ba gzuṅ ṅo ||dad
la sogs ni dad pa daṅ brtson ’grus daṅ dran pa daṅ tiṅ ṅe ’dzin daṅ śes rab po ||de la yid
daṅ bde ba daṅ yid bde ba daṅ btaṅ sñoms mi dge ba zag pa daṅ bcas pa rnams ni rnam par smin
pa daṅ bcas pa yin no ||zag pa med pa rnams ni rnam par smin (3) pa med pa dag yin no
||sdug bsṅal gyi dbaṅ po ni dge ba daṅ mi dge ba ni rnam par smin pa daṅ bcas pa yin no ||
luṅ du ma bstan pa ni rnam par smin pa med pa yin no ||dad pa la sogs pa zag pa daṅ bcas
pa rnams ni rnam par smin pa daṅ bcas pa yin no || zag pa med pa rnams ni rnam par smin (4)
pa med pa dag yin no ||gźan ni rnam par smin pa med pa yin no źes bya bar grub bo ||

du ni dge ba dag yin | du ni mi dge ba dag yin źe na |

re źig gcig tu dge ba brgyad ||

dad pa la sogs pa lṅa daṅ | kun śes par byed pa’i dbaṅ po la sogs pa gsum mo ||

yid mi bde ba rnam (5) gñis |

dge ba yaṅ yin mi dge ba yaṅ yin no ||

yid daṅ tshor gźan ni | rnam gsum |

dge ba daṅ mi dge ba daṅ luṅ du ma bstan pa dag go ||

gźan ni rnam pa gcig |

gźan de yaṅ źe na | mig la sogs pa daṅ | brgyad pa srog ste | de dag ni luṅ du ma bstan pa kho
na yin no ||

dbaṅ po (6) ’di rnams las dbaṅ po gaṅ źig khams gaṅ du gtogs śe na |

dri med ma gtogs ’dod par gtogs ||

re źig gcig tu zag pa med pa kun śes par byed pa’i dbaṅ po la sogs pa gsum ma gtogs pa’i dbaṅ
po rnams ni ’dod pa daṅ ldan par rig par bya ste |de ni ldan pa ma yin pa kho (7) na yin
no ||

pho mo’i dbaṅ daṅ sdug bsṅal dag | ma gtogs gzugs gtogs |

dri ma med pa yaṅ ma gtogs źes bya bar sbyar te | sdug bsṅal dag ces bya ba ni sdug bsṅal ba
daṅ yid mi bde ba dag go ||gzugs kyi khams de na ’khrig pa’i chos kyi ’dod chags daṅ bral
ba’i phyir daṅ | (59b1) mi mdzes par byed pa’i phyir po daṅ mo’i dbaṅ po dag med do ||da
ni ji ltar na de dag pho źes bya |ga las ’byuṅ |mo tshaṅs pa ñid byed par ’gyur ba gaṅ yin
pa de ni gnas ma yin źiṅ skabs med de gnas med do ||pho gaṅ yin pa de ni gnas yod do || źes
gsuṅs te |pho’i ṅo bor (2) gźan ’dod pa’i khams na pho rnams la yod pa gaṅ yin pa ni yod
do ||lus daṅ ba’i phyir daṅ |mi dge ba med pa’i phyir sdug bsṅal gyi dbaṅ po med do || rgyu
źi gnas kyis brlan pa’i phyir daṅ | kun nas mnar sems kyi gźi med pa’i phyir yid mi bde
ba’i dbaṅ po med do ||

gzugs (3) can daṅ | bde ba’am ma gtogs gzugs med gtogs ||

pho daṅ mo’i dbaṅ po dag daṅ | bde ba dag daṅ dri ma med pa yaṅ ma gtogs źes bya bar sbyar ro
|| ci źig lus śe na |yid daṅ srog daṅ btaṅ sñoms kyi dbaṅ po dag daṅ | dad pa la sogs pa
lṅa pode dag ni gzugs med (4) pa daṅ ldan par ’dod do || gźan dag ni med do ||

dbaṅ po du ni mthoṅ bas spaṅ bar bya ba dag yin | du ni bsgom pas spaṅ bar bya ba dag yin |
du ni spaṅ bar bya ba ma yin pa dag gi yin źe na |

yid daṅ tshor ba gsum rnam gsum ||

tshor ba gsum gaṅ źe na | bde ba daṅ | yid bde ba daṅ | (5) btaṅ sñoms rnams so ||

gñis kyis spaṅ bya yid mi bde ||

yid mi bde ba ni mthoṅ ba daṅ bsgom pa daṅ gñis kyis spaṅ bar bya ba yin no ||

dgu ni bsgom pas spaṅ bar bya ba dag yin no ||

źes bya ba’i skabs yin te | mig la sogs pa daṅ | brgyad pa srog daṅ | sdug bsṅal gyi dbaṅ po
(6) ni bsgoms pas spaṅ bar bya ba dag kho na yin no ||

lṅa po ni | spaṅ bar bya min yaṅ |

dad pa la sogs pa lṅa ni zag pa daṅ bcas pa daṅ zag pa med pa yin pa’i phyir bsgoms pas spaṅ
bar bya ba dag kyaṅ yin la | spaṅ bar bya ba ma yin pa dag kyaṅ ma yin no ||

gsum min |

kun śes par (7) byed pa’i dbaṅ po la sogs pa gsum ni zag pa med pa’i phyir spaṅ bar bya ba ma
yin pa ñid de | ñes pa med pa ni spaṅ bar ’os pa ma yin no ||rnam pa’i bye brag bśad zin
to ||

da ni rñed pa dpyad par bya ste |khams gaṅ du daṅ po ñid du dbaṅ po rnam par smin pa du źig
rñed ce na |

’dod par (60a1) daṅ por rnam smin gñis | rñed de |

lus kyi dbaṅ po daṅ | srog gi dbaṅ po ’o || de dag kyaṅ |

rdzus te skye bas min |

rdzus te skye ba bkag pas sgo ṅa las skye ba daṅ | mṅal las skye ba daṅ | drod gśer las skye
ba dag gis rñed par rig par bya’o || ci’i phyir yid (2) daṅ btaṅ sñoms kyis dbaṅ po dag ma
yin źe na |de gñis ni ñid mtshams sbyor ba’i tsheg don mi za bar ñon moṅs pa can yin pa’i
phyir ro || yaṅ rdzus te skye ba dag gis du źig ’thob ce na |

de yis drug gam źes bya ba ni

gal te mtshan ma med pa źig yin na ste | ’di ltar bskal pa daṅ po (3) pa rnams lta bu’o || drug
gaṅ źe na |mig daṅ rna ba daṅ sna daṅ lce daṅ lus daṅ srog gi dbaṅ po rnams so ||

bdun nam źes bya ba ni

gal te mtshan gcig pa źig yin na ste |

’di ltar lha la sogs pa dag na’o ||

brgyad ces bya ba ni

gal te mtshan gñis pa źig yin na’o || ci rdzus te skye ba (4) yaṅ mtshan gñis pa yod dam źe
na |ṅan soṅ dag na yod do |re źig ’dod pa’i khams na ni de lta bu yin no || ’o na gzugs kyi
khams daṅ | gzugs med pa’i khams na ji lta bu yin źe na |

gzugs na drug go źes bya ba smos te |

’dod pa’i khams ni ’dod pa gtso bo yin pa’i phyir ’dod pa (5) rnam źes bstan la |gzugs kyi khams
ni gzugs gtso bo yin pa’i phyir gzugs rnams źes bstan te |mdo las kyaṅ | gaṅ yaṅ gzugs
med pa’i rnam par thar pa źi ba gaṅ dag gzugs rnams las ’das te źes gsuṅs so ||gzugs kyi
khams de na ni daṅ po ñid du dbaṅ po drug (6) rnam par smin pa ’thob ste |’dod pa’i khams
na rdzus te skye ba mtshan ma med pa dag gis rñed pa gaṅ dag yin ba de dag ñid do ||

goṅ mar gcig |

gzugs kyi khams pas ni gzugs med pa’i khams sñoms par ’jug pas riṅ ba’i phyir daṅ | skye bas
ches mchog yin pa’i phyir goṅ (7) ma ste |der ni daṅ po ñid du srog gi dbaṅ po gcig kho na
rnam par smin pa thob ste | gźan ni ma yin no ||rñed pa bśad zin to ||da ni gtoṅ ba brjod
par bya ste | khams gaṅ du ’chi ba na dbaṅ po źig thams cad kyi tha mar gtoṅ źe na |

gzugs med dag tu ’chi ba ni || srog daṅ (60b1) yid daṅ btaṅ sñoms ñid ||’gag par ’gyur ro gzugs
na brgyad ||

gzugs kyi khams su ’chi na phuṅ po de dag daṅ | mig la sogs pa lṅa daṅ | dbaṅ po brgyad ’gag
ste |brdzus te skye ba thams cad ni dbaṅ po rnams tshaṅ bar skye źiṅ ’chi’o ||

’dod par bcu’am dgu ’am brgyad

(2) ’dod pa’i khams su ’chi na mtshan gñis pa źig yin na ni brgyad po de dag daṅ |pho daṅ mo’i
dbaṅ po daṅ dbaṅ po bcu ’gag par ’gyur ro ||mtshan gcig pa źig na ni dgu’o || mtshan med
pa źig yin na ni brgyad de | cig car ’chi ba la ni tshul de lta bu yin no ||

rim gyis ’chi ba dag (3) la bźi |

rim gyis ’chi na lus daṅ srog daṅ yid daṅ btaṅ sñoms kyi dbaṅ po dag daṅ dbaṅ po bźi ’gag ste
|de rnams la ni so sor ’gag pa med do || ñon moṅs pa can daṅ luṅ du ma bstan pa’i sems kyis
’chi ba la ni tshul de lta bu yin par rig par bya’o ||gaṅ gi tshe dge ba’i (4) sems la
gnas te ’chi ba de’i tshe ni |

dge ba thams cad dag tu lṅa |

dge ba’i sems la gnas te ’chi na thams cad du ji skad bśad pa’i dbaṅ po rnams daṅ |lhag par
dad pa la sogs pa lṅa ’gag ste |de rnams ni dge ba’i sems la gdon mi za bar yod do ||de ltar
na gzugs (5) med pa na ni brgyad ’gag par ’gyur ro || gzugs na ni bcu gsum mo źes rgyas
par brtsi bar bya’o ||

dbaṅ po’i skabs su dbaṅ po’i chos thams cad dpyad par bya ste |dge sbyoṅ gi tshul gyi ’bras
bu gaṅ źig dbaṅ po du dag gis ’thob ce na |

’bras bu tha ma gñis ni dbaṅ po dgus (6) ’thob bo ||

yaṅ tha ma gaṅ dag yin źe na | rgyun du źugs pa daṅ | dgra bcom pa ñid kyi ’bras bu’o ||

bar ma gaṅ dag yin źe na | lan cig phyir ’oṅ ba’i ’bras bu daṅ | phyir mi ’oṅ ba’i ’bras bu’o
|de la rgyun du źugs pa’i ’bras bu ni dad pa la sogs pa daṅ | kun śes pa daṅ ldan pa’i (7)
dbaṅ po ma gtogs pa dag daṅ | yid daṅ | btaṅ sñoms kyi dbaṅ po dag daṅ dgus ’thob ste |kun
śes par byed pa’i dbaṅ po ni bar chad med pa’i lam la rig par bya’o || kun śes pa’i dbaṅ
po ni rnam par grol ba’i lam la rig par bya’o ||gñis kyaṅ de ’thob ste | go (61a1) rims
bźin du bral ba’i ’thob pa ’dren par byed pa daṅ | rten yin pa’i phyir ro ||dgra bcom pa
ñid ni dad pa la sogs pa daṅ | kun śes par byed pa’i dbaṅ po ma gtogs pa dag daṅ | yid kyi
dbaṅ po daṅ | bde ba daṅ | yid bde ba daṅ | btaṅ (2) sñoms kyi dbaṅ po rnams las gaṅ yaṅ
ruṅ ba źig daṅ dgus ’thob bo |

gñis ni bdun daṅ brgyad daṅ dgus ||

lan cig phyir ’oṅ ba daṅ phyir mi ’oṅ ba’i ’bras bu dag ni re re źiṅ dbaṅ po bdun nam brgyad
dam dgu dag gis ’thob ste |ji lta źe na |re źig gal te lan cig phyir (3) ’oṅ ba’i ’bras bu
mthar gyis ’thob la de yaṅ ’jig rten pa’i lam gyis ’thob na ni de dad pa la sogs pa lṅa
daṅ | btaṅ sñoms daṅ yid kyi dbaṅ po daṅ dbaṅ po bdun dag gis ’thob bo ||’on te ’jig rten
las ’das pa’i lam gyis ’thob na ni des dbaṅ po brgyad dag gis ’thob (4) ste |brgyad pa ni
kun śes pa’i dbaṅ po yin no ||ci ste phal cher la ’dod chags daṅ bral ba źig gis ’thob na
ni de dgus ’thob ste | gaṅ dag kho nas rgyun du źugs pa’i ’bras bu ’thob pa kho na yin no
||gal te phyir mi ’oṅ ba’i ’bras bu mthar gyis ’thob la de yaṅ ’jig (5) rten pa’i lam gyis
’thob na ni de dbaṅ po bdun gyis ’thob ste |lan cig phyir ’oṅ ba’i ’bras bu’i ji lta ba bźin
no ||’on te ’jig rten las ’das pa’i lam gyis ’thob na ni de dbaṅ po brgyad kyis ’thob
ste | de daṅ ’dra’o ||ci ste ’dod chags daṅ bral ba źig gis ’thob na ni de (6) dgus ’thob
ste |rgyun du źugs pa’i ’bras bu’i ji lta ba bźin no ||’di ni khyad par yin te |rten gyi bye
brag las bde ba daṅ yid bde ba daṅ btaṅ sñoms kyi dbaṅ po rnams las gaṅ yaṅ ruṅ ba źig
yin no ||gaṅ gi tshe ’di mthar gyis pa źig yin la | rnam par grol ba’i lam dgu pa (7) la ’jig
rten pa’i lam gyis bsam gtan la ’jug pa de’i tshe yaṅ dbaṅ po brgyad kyis phyir mi ’oṅ
ba’i ’bras bu ’thob ste |de la rnam par grol ba’i lam dgu pa la ni yid bde ba’i dbaṅ po brgyad
pa yin no ||bar chad med pa’i lam la ni rtag tu btaṅ sñoms kyi dbaṅ po kho na ste |
de ni (61b1) gñi gas kyaṅ ’thob bo |’on te ’jig rten las ’das pas ’jug na nad dbaṅ po dgus
’thob ste |dgu pa ni kun śes pa’i dbaṅ po yin no ||’o na chos mṅon pa las dbaṅ po du źig
gis dgra bcom pa ñid ’thob ce na | smras pa | bcu gcig gis ’thob po źes bśad pa gaṅ yin (2)
pade ji ltar dgu dag gis ’thob ces bśad ce na |de ni dgu kho nas ’thob ste |

bcu gcig dag gis dgra bcom ñid || ’ga’ źig srid phyir bśad pa yin ||

gaṅ zag gcig ’ga’ źig yoṅs su ñams śiṅ yoṅs su ñams nas bde ba daṅ | yid bde ba daṅ btaṅ sñoms
kyi dbaṅ (3) po dag gis dgra bcom pa ñid ’thob pa srid pa yod pas de’i phyir bcu gcig gis
źes bśad kyi ||bde ba la sogs pa dus gcig tu srid pa ni med do ||’di phyir mi ’oṅ ba la
yaṅ ji ltar thal bar mi ’gyur źe na |’di ni yoṅs su ñams phan chad nam yaṅ bde ba’i dbaṅ
pos ’thob pa med (4) do || ’dod chags daṅ bral ba sṅon du ’gro ba la ni yoṅs su ñams par ’gyur
ba yaṅ med de |de’i ’dod chags daṅ bral ba ni lam gñis kyis ’thob pa’i phyir ro ||

dbaṅ po gaṅ źig daṅ ldan na gdon mi za bar dbaṅ po dag daṅ ldan pa dag yin źes bya ba ’di dpyad
par bya ste | de la

btaṅ (5) sñoms daṅ ni srog daṅ ni || yid daṅ ldan la ṅes gsum ldan ||

gaṅ źig btaṅ sñoms la sogs pa ’di dag las gaṅ yaṅ ruṅ ba źig daṅ ldan ba de ni gdon mi za bar
dbaṅ po gsum dag daṅ ldan ba yin te | de dag ñid daṅ ṅo ||’di dag ni phan tshun med na mi
ldan pa yin gyi lhag ma rnams (6) daṅ ni ma ṅes te |ldan pa yaṅ yod mi ldan pa yaṅ yod do
||de la re źig mig daṅ rna ba daṅ sna daṅ lce’i dbaṅ po dag ni gzugs med par skyes pa daṅ
mi ldan no ||’dod pa’i khams na ni gaṅ gis ma thob pa daṅ rnam par ñams pa dag daṅ mi ldan
no ||lus kyi dbaṅ pa ni gzugs med par (7) skyes pa daṅ mi ldan no ||mo’i dbaṅ po daṅ ni
gzugs daṅ gzugs med par skyes pa daṅ mi ldan no || ’dod pa’i khams na ni gaṅ gis ma thob
pa daṅ | rnam par ñams pa daṅ mi ldan te |pho’i dbaṅ po yaṅ de bźin no ||bde ba’i dbaṅ po
daṅ ni bsam gtan bźi pa daṅ gzugs med par (62a1) skyes pa’i so so’i skye bo daṅ mi ldan no
||yid bde ba’i dbaṅ po daṅ ni bsam gtan gsum pa daṅ | bźi pa daṅ | gzugs med par skyes pa’i
so so’i skye bo kho na daṅ mi ldan no ||sdug bsṅal gyi dbaṅ po daṅ ni gzugs daṅ gzugs med
par skyes pa mi ldan no ||yid (2) mi bde ba daṅ ni ’dod pa’i ’dod chags daṅ bral ba mi
ldan no ||dad pa la sogs pa daṅ ni dge ba’i rtsa ba kun tu chad par mi ldan no ||kun śes par
byed pa’i dbaṅ po daṅ ni so so’i skye bo daṅ | ’bras bu la gnas pa dag daṅ mi ldan no ||kun
śes pa’i dbaṅ po daṅ ni so so’i skye bo daṅ | mthoṅ ba (3) daṅ mi slob pa’i lam la gnas
pa rnams ni mi ldan no ||kun śes pa daṅ ldan pa’i dbaṅ po daṅ ni so so’i skye bo daṅ slob
pa dag daṅ mi ldan no ||ma bkag pa’i gnas skabs dag tu ni ji skad bśad pa daṅ ldan par
rig par bya’o ||

bde lus ldan la bźi dag daṅ ||

gaṅ źig bde ba’i dbaṅ po (4) daṅ ldan bde ni gdon mi za bar btaṅ sñoms la sogs pa gsum bo de
dag daṅ | bde ba’i dbaṅ po daṅ dbaṅ po bźi daṅ ldan la |gaṅ źig lus kyi dbaṅ po daṅ ldan
ba de yaṅ gsum po de dag daṅ | lus kyi dbaṅ po bźi daṅ ldan no ||

mig sogs ldan la lṅa daṅ ldan ||

gaṅ źig (5) mig gi dbaṅ po daṅ ldan ba de ni gdon mi za bar btaṅ sñoms daṅ srog daṅ yid daṅ
lus kyi dbaṅ po dag daṅ | de daṅ dbaṅ po lṅa daṅ ldan te |rna ba daṅ sna daṅ lce’i dbaṅ po
dag daṅ ldan ba de yaṅ de daṅ ’dra bar rig par bya’o ||

yid bde ldan yaṅ ||

gaṅ źig yid bde ba’i dbaṅ po daṅ ldan (6) pa de yaṅ gdon mi za bar btaṅ sñoms daṅ srog daṅ yid
daṅ bde ba daṅ yid bde ba daṅ dbaṅ po lṅa daṅ ldan no ||bsam gtan gñis par skyes pa bsam
gtan gsum pa ma thob pa bde ba’i dbaṅ po gaṅ dag daṅ ldan pa yin źe na |bsam gtan gsum pa’i
ñon moṅs pa can daṅ ldan no |

sdug (7) bsṅal ldan | bdun daṅ ||

gaṅ źig sdug bsṅal gyi dbaṅ po daṅ ldan bde ni gdon mi za bar lus daṅ srog daṅ yid dag daṅ tshor
ba’i dbaṅ po bźi daṅ bdun daṅ ldan no ||

mo’i dbaṅ sogs ldan | brgyad daṅ ||

gaṅ źig mo’i dbaṅ po daṅ ldan pa de ni gdon mi za bar bdun po de dag daṅ mo’i (62b1) dbaṅ po
daṅ brgyad daṅ ldan no ||sogs źes bya ba’i sgras ni pho’i dbaṅ po daṅ yid mi bde ba daṅ dad
pa la sogs pa gzuṅ ste |de dag daṅ ldan pa ni re re źiṅ yaṅ brgyad daṅ ldan pa yin te |bdun
po de dag daṅ pho’i dbaṅ po daṅ ldan no || yid mi bde ba’i dbaṅ po yaṅ de daṅ ’dra’o
||dad pa (2) la sogs pa daṅ ldan pa ni lṅa po de dag daṅ btaṅ sñoms daṅ srog daṅ yid dag daṅ
ldan no ||

kun śes ldan pa’i | dbaṅ po ldan la bcu gcig ldan ||

kun śes pa la dbaṅ byed pas na kun śes pa daṅ ldan pa’i dbaṅ po’o ||gaṅ źig kun śes pa’i dbaṅ
po daṅ ldan pa de ni gdon mi za bar bde ba (3) daṅ yid bde ba daṅ btaṅ sñoms daṅ srog daṅ
yid daṅ dad pa la sogs pa dag daṅ | kun śes pa’i dbaṅ po daṅ bcu gcig daṅ ldan no ||de bźin
du kun śes pa daṅ ldan pa’i dbaṅ po daṅ ldan ba yaṅ bcu po de dag ñid daṅ | kun śes pa
daṅ ldan pa’i dbaṅ po daṅ ldan no ||

kun śes (4) byed pa’i dbaṅ ldan la || bcu gsum dag daṅ ldan ba yin ||

bcu gsum dag daṅ ldan źe na ||yid daṅ srog daṅ lus kyi dbaṅ po dag daṅ | tshor ba’i dbaṅ po
bźi dag daṅ | dad pa la sogs pa dag daṅ | kun śes par byed pa’i dbaṅ po daṅ ldan no ||

yaṅ gaṅ źig naṅ na ñuṅ ba dag daṅ (5) ldan ba de dbaṅ po ji sñed cig daṅ ldan źe na |

dge med naṅ na ñuṅ ldan pa || lus tshor srog yid brgyad daṅ ldan ||

dge med de dge ba’i rtsa ba kun tu chad pa ste | de naṅ na ñuṅ ba dag daṅ ldan natshor ba lṅa
dag daṅ | lus daṅ yid daṅ srog dag daṅ dbaṅ po brgyad daṅ ldan no |tshor bar byed pa (6)
ni tshor ba ste | myoṅ bar byed pa’i phyir ro || yaṅ na tshor ba ni tshor ba ste |dper na
phun sum tshogs pa la phun sum tshogs pa źes bya ba bźin no || ji ltar dge ba med pa naṅ
na ñuṅ ba dag daṅ ldan na dbaṅ po brgyad dag daṅ ldan pa ltar

gzugs med byis pa’aṅ de bźin te ||

byis pa (7) źes bya ba ni so so’i skye bo’i miṅ ṅo || brgyad gaṅ dag daṅ ldan źe na |

btaṅ sñoms srog yid dge rnams daṅ |

btaṅ sñoms daṅ srog daṅ | yid daṅ dad pa la sogs pa daṅ ldan no ||dge ba smos pa ni dad pa la
sogs pa gzuṅ bar bya ste | gcig tu dge ba yin pa’i phyir ro ||kun (63a1) śes par byed pa’i
dbaṅ po la sogs pa yaṅ bsdus par thal bar ’gyur ro źe na ma yin te |brgyad kyi skabs yin
pa’i phyir daṅ | byis pa’i skabs yin pa’i phyir ro ||


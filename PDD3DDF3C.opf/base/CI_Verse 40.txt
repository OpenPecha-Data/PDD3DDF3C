| mthoṅ bas spaṅ bar bya ba’i khams rnams ni du | bsgoms pas spaṅ bar bya ba rnams ni du | spaṅ
bar bya ba ma yin pa rnams ni du źe na |

re źig gzugs can bcu ni bsgoms pas spaṅ bya yin |

lṅa yaṅ yin te rnam par śes pa’i khams (4)lṅa po dag go |

tha ma’i gsum rnam gsum |

yid kyi khams daṅ | chos kyi khams daṅ | yid kyi rnam par śes pa’i khams daṅ khams gsum po ’di
dag ni rnam pa gsum po ’di dag ste |phra rgyas brgyad cu rtsa brgyad daṅ | | de dag daṅ
lhan cig ’byuṅ ba daṅ | de dag gi thob pa rjes su ’braṅ ba daṅ bcas pa (5)rnams ni mthoṅ
bas spaṅ bar bya ba dag yin no || zag pa daṅ bcas pa lhag ma rnams ni bsgoms pas spaṅ bar
bya ba dag yin no || zag pa med pa rnams ni spaṅ bar bya ba ma yin pa dag go || so so’i skye
bo ñid daṅ | ṅan soṅ ba’i lus daṅ ṅag gi las kyaṅ ’phags pa’i lam daṅ ’gal ba’i phyir mthoṅ
bas (6)spaṅ bar bya ba gźan yaṅ yod ba ma yin nam źe na |de dag ni mthoṅ bas spaṅ bar
bya ba ma yin te |mdor bsdu ba ni ’di yin no |

| ñon moṅs can min mthoṅ spaṅ min | | gzugs min drug pa min skyes min |

| ñon moṅs pa can ma yin pa ni mthoṅ bas spaṅ bar bya ba cuṅ zad kyaṅ med la gzugs kyaṅ ma yin
no || (7)so so’i skye bo ñid ni ñon moṅs pa can ma yin pa’i luṅ du ma bstan pa yin te |dge
ba’i rtsa ba kun tu chad pa daṅ | ’dod chags daṅ bral ba rnams kyaṅ de daṅ lan pa’i phyir
ro | | lus daṅ ṅag gi las ni gzugs yin no || de lta bas na de dag ni mthoṅ bas spaṅ bar
bya ba ma yin te |bden pa dag la log par (47b1)mi rtog pa’i phyir daṅ | sdug bsṅal la chos
śes pa’i bzod pa na so so’i skye bo ñid du thal bar ’gyur ba’i yaṅ phyir ro |

| drug pa las ma skyes pa yaṅ ma yin te |

drug pa źes bya ba ni yid kyi skye mched do || de las gźan pa las skyes pa ni drug pa las ma
skyes pa ste | dbaṅ po lṅa las skyes pa gaṅ yin pa ste | (2)de yaṅ mthoṅ bas spaṅ bar bya
ba ni med do |


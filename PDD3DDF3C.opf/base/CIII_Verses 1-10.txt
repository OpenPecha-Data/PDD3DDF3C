(2) da ni ’dod pa daṅ gzugs daṅ gzugs med pa’i khams kyi ṅes pa ñid kyi sems la sogs pa bstan
pa byas pade la | ’dod pa daṅ gzugs daṅ gzugs med pa’i khams de dag gaṅ yin pa brjod par
bya ste |

de’i phyir |dmyal ba yi dags dud ’gro daṅ || mi rnams daṅ ni (3) lha drug dag ||’dod pa’i khams
yin ||źes bya ba ’di smos te |

’gro ba bźi daṅ |lha’i ris drug po ’di lta ste | rgyal chen bźi po rnams daṅ | sum cu rtsa gsum
pa rnams daṅ | ’thab bral ba rnams daṅ | dga’ ldan pa rnams daṅ | ’phrul dga’ ba rnams
daṅ | gźan (4) ’phrul dbaṅ byed pa rnams te | de ltar na de dag snod kyi ’jig rten daṅ bcas
pa ni ’dod pa’i khams yin no ||de la gnas du źig yod ce na |

dmyal ba daṅ | gliṅ dbye ba las de ñi śu źes bya ba smos te |

gnas rnams źes bya ba’i tshig gi lhag ma daṅ sbyar ro ||dmyal ba (5) chen po brgyad yod de |yaṅ
sos daṅ | thig nag daṅ | bsdus ’joms daṅ | ṅu ’bod daṅ | ṅu ’bod chen po daṅ | tsha ba
daṅ | rab tu tsha ba daṅ | mnar med pa daṅ |gliṅ bźi ste |’dzam bu’i gliṅ daṅ | śar gyi lus
’phags gliṅ daṅ | nub kyi ba laṅ spyod daṅ | byaṅ gi (6) sgra mi sñan daṅ |bśad ma thag
pa’i lha’i ris drug daṅ | yi dvags rnams daṅ | dud ’gro ste |de ltar na gźan ’phrul dbaṅ
byed pa dag nas mnar med pa’i bar gyi gnas ñi śu po de dag ni ’dod pa’i khams yin no || snod
daṅ bcas par bzuṅ na ni rluṅ gi dkyil ’khor gyi (7) bar yin no ||’dod pa’i khams ’di’i
|

goṅ ma’i gnas dag bcu bdun ni || gzugs khams yin |

ji lta źe na |

der so so’i | bsam gtan sa ni gsum pa yin || źes bya ba smos te |

bsam gtan daṅ po daṅ | gñis pa daṅ | gsum pa dag na re re źiṅ sa gsum pa (109a1) dag yin no
||

bźi ba sa ni brgyad pa yin ||

de la bsam gtan daṅ po ni tshaṅs ris rnams daṅ | tshaṅs pa’i mdun na ’don rnams daṅ | tshaṅs
chen rnams so ||gñis pa ni ’od chuṅ rnams daṅ | tshad med ’od rnams daṅ | ’od gsal rnams
so ||gsum pa ni (2) dge chuṅ rnams daṅ | tshad med dge rnams daṅ | dge rgyas rnams so ||bźi
pa ni sprin med rnams daṅ | bsod nams skyes rnams daṅ | ’bras bu che ba rnams daṅ | mi che
ba rnams daṅ | mi gduṅ ba rnams daṅ | gya nom snaṅ ba rnams daṅ | śin tu mthoṅ ba rnams
daṅ (3) ’og min rnams te | de ltar na gnas bcu bdun po ’di dag den gnas pa’i sems can rnams
daṅ bcas pa ni gzugs kyi khams yin no ||kha che ba rnams na re bcu drug yin no źes zer
ro ||tshaṅs pa’i mdun na ’don kho na dag na tshaṅs pa chen po’i gnas ches mchog tu gyur (4)
pa gtso bo gcig pa can cig spags pa bźin du mṅon par grub kyi sa gźan ni med do źes grag
go ||

gzugs med khams na gnas med do ||

chos gzugs can ma yin pa rnams la ni gnas med de |’das pa daṅ | ma ’oṅs pa daṅ | rnam par rig
byed ma yin pa (5) daṅ | chos gzugs can ma yin pa rnams ni yul na mi gnas źes bya bar ṅes
pa yin no || de yaṅ |

skye ba las ni rnam pa bźi ||

gzugs med pa’i khams skye ba’i bye brag gis ni rnam pa bźi ste |’di lta ste | nam mkha’ mtha’
yas skye mched daṅ | rnam śes mtha’ (6) yas skye mched daṅ | ci yaṅ med pa’i skye mched
daṅ | ’du śes med ’du śes med min gyi skye mched do ||de dag la yul gyis byas pa’i bla ’og
ni med do ||tiṅ ṅe ’dzin thob pa rnams yul gaṅ du ’chi ’pho ba de ñid du skye la |yaṅ de
nas ’chi ’pho ba rnams kyi srid pa (7) bar ma yaṅ de ñid du ’grub bo ||

ji ltar sems can gzugs can rnams kyi sems kyi rgyud gzugs la brten nas ’jug pa de ltar gzugs
med pa dag na ci la brten nas ’jug ce na |

der ni ris daṅ srog la yaṅ || sems kyi rgyud ni brten pa yin ||

chos mṅon (109b1) pa pa rnams na re ris mthun pa daṅ | srog gi dbaṅ po la brten nas so źes zer
ro ||’o na ci’i phyir sems can gzugs can rnams kyi sems kyi rgyun yaṅ de gñis kho na la
brten nas ’jug par mi ’gyur |stobs chuṅ ba’i phyir ro || de na ci’i phyir stobs daṅ ldan
pa ñid (2) yin | sñoms par ’jug pa’i khyad par las skyes pa’i phyir te |sñoms par ’jug pa
de ni gzugs daṅ bral ba’i ’du śes can yin no ||’o na ni stobs daṅ ldan pa’i phyir de kho nas
’jug par ’gyur gyi rten gyis ci źig bya |ji ltar sems can gzugs can rnams kyi (3) ris mthun
pa daṅ | srog gi dbaṅ po gzugs la brten nas ’jug pa de ltar sems can gzugs can ma yin
pa rnams kyi ci la brten nas ’jug pa ’di yaṅ brjod par bya’o ||de gñis phan tshun du’o ||’o
na ni gzugs can rnams kyi yaṅ de gñis kho na phan tshun du ci’i (4) phyir mi brten | de
gñis stobs chuṅ ba’i phyir ro ||de ni ci’i phyir stobs daṅ ldan pa ñid yin |sñoms par ’jug
pa’i khyad par las skyes pa’i phyir ro ||mdo sde pa rnams na re de ni sems kyi rgyud dam
| sems kyaṅ sems las byuṅ ba dag la yaṅ mtshuṅs te de lta bas na (5) sems can gzugs can ma
yin pa rnams kyi sems kyi rten gźan ni med do źes zer ro ||gźan yaṅ sems kyi rgyun gaṅ gi
’phen pa’i rgyu gzugs la sred pa daṅ ma bral ba de ni gzugs daṅ lhan cig ’byuṅ ba’i phyir
| gzugs la brten nas ’jug go || gaṅ gi rgyu gzugs la (6) sred pa daṅ bral ba de ni gzugs
la mi ltos par ’jug ste | rgyu de la rgyab kyis phyogs pa’i phyir ro ||

yaṅ ci’i phyir ’di dag ’dod pa daṅ gzugs daṅ gzugs med pa’i khams rnams źes bya źe na | raṅ
gi mtshan ñid ’dzin pa’i phyir na khams so ||’dod pa daṅ ldan pa’i (7) khams ni ’dod pa’i
khams so || gzugs daṅ ldan pa’i khams ni gzugs kyi khams so || bar gyi tshig mi mṅon par byas
pa’i phyir te | rdo rje’i sor gdub lta bu daṅ | na le śam gyi btuṅ ba źes bya ba bźin
no ||’di na gzugs med pas gzugs med pa’o ||gzugs (110a1) med pa’i ṅo bo ni gzugs med pa ñid
do || yaṅ na gzugs su ruṅ ba ni gzugs so ||gzugs med pas na gzugs med pa’o || de’i ṅo bo
ni gzugs med pa ñid do ||de daṅ ldan pa’i khams ni gzugs med pa’i khams so ||yaṅ na ’dod
pa (2) rnams kyi khams ni ’dod pa’i khams te | gaṅ źig ’dod pa rnams ’dzin pa’o ||gzugs daṅ
gzugs med pa’i khams dag kyaṅ de daṅ ’dra bar rig par bya’o || ’dod pa źes bya ba ’di ci
yin źe na |mdor bsdu na kham gyi zas daṅ | ’khrig pa daṅ ldan pa’i ’dod chags yin (3) te
|

’jig rten sna tshogs gaṅ yaṅ ’dod pa min || skyes bu’i kun rtog ’dod chags ’dod pa yin || ’jig
rten dag na sna tshogs de bźin gnas || ’on kyaṅ rten rnams ’di la ’dun pa ’dul || źes

tshigs su bcad de gsuṅs pa’i phyir ro || kun tu rgyu ’tsho byed kyis (4) ’phags pa śā ri’i bu
la |

’jig rten sna tshogs gaṅ de ’dod min gyi || kun rtog ’dod chags ’dir ’dod yin smra na || de
ni mi dge’i rtog pa kun rtog tshe || dge sloṅ yaṅ ni ’dod spyod can du ’gyur || źes smras
pa daṅ |

’phags pa śā ri’i bus |

gal te ’jig rten sna tshogs (5) gaṅ de ’dod || ci ste khyod kyi kun rtog ’dod chags ni || ’dod
pa min na gzugs rnams mthoṅ nas ni || khyod kyi ston pa ’aṅ ’dod spyod can du ’oṅ || źes
smras so ||

yaṅ ci chos gaṅ dag ’dod pa daṅ gzugs daṅ gzugs med pa dag na spyod pa de dag thams cad ’dod
pa daṅ (6) gzugs daṅ gzugs med pa daṅ ldan pa dag cig yin nam źe na |smras pa ma yin no ||
’o na ci źe na | gaṅ dag la ’dod pa daṅ gzugs daṅ gzugs med pa’i ’dod chags dag rgyas par
’gyur ba’o ||’dod pa daṅ gzugs daṅ gzugs med pa’i ’dod chags de dag kyaṅ gaṅ yin (7) źe
na |gaṅ dag ’dod pa daṅ gzugs daṅ gzugs med pa’i khams dag tu rgyas par ’gyur ba’o ||da ni
’di rta daṅ bres lta bu de yin te | rta’i bres ’di su’i yin źes smras na | rta ’di su’i yin
pa’o źes zer ro || rta ’di su’i yin źes smras na | rta’i bres ’di su’i yin (110b1) pa’o
źes zer bas gñi ga yaṅ mi śes pa lta bu yin no || ’di ni rta daṅ bres lta bu ma yin te |’dod
pa’i khams su gnas brten pade dag la ’dod chags daṅ ma bral ba’i ’dod chags gaṅ yin pa
de ni ’dod chags yin lade gaṅ du rgyas par ’gyur ba’i chos de yaṅ ’dod pa daṅ ldan (2) pa
yin no ||de bźin du gzugs daṅ gzugs med pa’i ’dod chags daṅ | ’og ma’i ’dod chags daṅ bral
ba’i dag kyaṅ ci rigs par rig par bya’o ||yaṅ na mñam par gźag pa’i sa pa’i ’dod chags ni
’dod pa’i ’dod chags so || bsam gtan daṅ gzugs med pa dag la (3) ’dod chags pa ni gzugs
daṅ gzugs med pa’i ’dod chags so ||sprul pa’i sems la ji ltar ’dod pa’i ’dod chags pa yin
źe na |thos pa daṅ yoṅs su ñams nas de la chags pa’i phyir ro ||yaṅ na sprul pa’i dbaṅ gis
sprul pa byed pa’i sems la yaṅ ’dod chags (4) so || yaṅ na dri daṅ ro sprul pa’i phyir na
de ’dod pa na spyod pa ñid yin te | gzugs na spyod pas ni de gñis mi sprul pa’i phyir ro
||yaṅ ci khams gsum gcig kho na źig yin nam źe na |khams gsum rnams la mtha’ med de || nam
mkha’ ji tsam pa ’jig rten gyi (5) khams dag kyaṅ de tsam mo ||de ñid kyi phyir sṅon med
pa’i sems can ’byuṅ ba yaṅ med la |saṅs rgyas ’byuṅ ba re res sems can graṅs med pa yoṅs su
mya ṅan las ’das kyaṅ sems can rnams yoṅs su gtugs pa med de nam mkha’ bźin no ||

’jig rten gyi (6) khams rnams ji ltar gnas śe na |thad kar gnas te | mdo las dper na char gyi
rgyun gña’ śiṅ tsam ’bab pa na bar snaṅ las chu’i rgyun ’bab pa rnams kyi mtshams sam bar
med do ||de bźin du śar phyogs su ’jig rten gyi khams ’chags pa daṅ ’jig pa rnams kyi (7)
mtshams sam bar med do ||śar phyogs su ji lta bar lho daṅ nub daṅ byaṅ gi bar du yaṅ de
daṅ ’dra’o źesgsuṅs kyi steṅ daṅ ’og ces ni ma gsuṅs so ||gźan dag na re sde pa gźan dag las
byuṅ ba’i phyir steṅ daṅ ’og dag na yaṅ yod de | ’og min gyi goṅ na yaṅ ’dod (111a1) pa’i
khams yod la |’dod pa’i khams kyi ’og na yaṅ ’og min yod do źes zer ro || gaṅ ’dod pa’i
khams gcig las ’dod chags daṅ bral ba de ni thams cad las ’dod chags daṅ bral ba yin no ||gzugs
daṅ gzugs med pa dag las kyaṅ de daṅ (2) ’dra’o ||gaṅ źig bsam gtan daṅ po la brten
pa’i rdzu ’phrul skyed par byed pa de ni des ’jig rten gyi khams gaṅ du skyes pa nas skyed
par byed pa de kho na na yod pa’i tshaṅs pa’i ’jig rten gyi bar du ’gro’i gźan du ni ma
yin no ||khams gsum po dag bśad pa gaṅ yin pa ||

der ni (3) dmyal sogs ’gro ba lṅa || raṅ gi miṅ gis bstan |

de dag tu dmyal ba daṅ | dud ’gro daṅ | yi dags daṅ | lha daṅ mi źes bya ba’gro ba lṅa po raṅ
gi miṅ dag kho nas bstan te |’dod pa’i khams na ni ’gro ba bźi daṅ lṅa pa’i phyogs so ||gzugs
daṅ gzugs med pa’i (4) khams dag na ni lha’i ’gro ba gcig kho na’i phyogs so ||gaṅ gis
na | de dag khams dag tu źes bya ba ci ’gro ba las ma gtogs pa’i khams dag cig yod dam
źe na |yod de khams rnams ni dge ba daṅ | ñon moṅs pa can daṅ | snod daṅ srid pa bar ma pa’i
raṅ bźin dag (5) kyaṅ yin gyi ’gro ba lṅa po gaṅ dag yin pa |

de dag ñon moṅs can min luṅ bstan min || sems can źes bya bar srid min ||

’gro ba rnams ni ma bsgribs la luṅ du ma bstan pa kho na’o || de lta ma yin na ’gro ba lṅa ’chol
bar ’gyur ro ||sems can źes bya ba kho na yin (6) yaṅ srid pa bar ma’i raṅ bźin dag ni
ma yin no ||btags pa las kyaṅ | skye gnas bźis ni ’gro ba lṅa bsdus kyi ’gro ba lṅas ni
skye gnas bźi ma bsdus te | gaṅ źig ma bsdus śe na | srid pa bar ma’o źes gsuṅs so ||chos
kyi phuṅ po las kyaṅ mig gi khams (7) gaṅ źe na | ’byuṅ ba chen po bźi dag rgyur byas pa’i
gzugs daṅ ba gaṅ yin pa dmyal ba ’am dud ’gro’i skye gnas pa daṅ yi dvags pa’i yul pa’am
| lha ’am mi ’am | bsgoms pa las byuṅ ba’am | srid pa bar ma pa’i mig daṅ | mig gi dbaṅ po
daṅ | mig gi skye mched (111b1) daṅ | mig gi khams so źes gsuṅs so ||mdo las kyaṅ srid pa
bar ma ’gro ba rnams las logs śig tu mdzad do || mdo gaṅ las śe nasrid pa ni bdun te | dmyal
ba’i srid pa daṅ | dud ’gro’i srid pa daṅ | yi dvags kyi srid pa daṅ | lha’i srid pa daṅ
| mi’i srid pa (2) daṅ | las kyi srid pa daṅ | srid pa bar ma’o źes gsuṅs pa las te |’dir
ni ’gro ba lṅa po rgyu daṅ bcas pa daṅ ’gro ba daṅ bcas par bśad do ||de ñid kyi phyir
ma bsgribs la luṅ du ma bstan par ’grub ste |de’i rgyu las de dag las logs śig tu mdzad pa’i
phyir ro ||(3) kha che ba rnams kyaṅ gnas brtan śā ri’i bus tshe daṅ ldan pa dmyal ba pa’i
zag pa rnams mṅon du gyur pa las dmyal ba myoṅ bar ’gyur pa’i las rnams byed ciṅ sogs
par ’gyur ro ||tshe daṅ ldan pa lus daṅ ṅag daṅ yid kyi dkyil ’khor daṅ | lus daṅ ṅag daṅ
yid skyon daṅ | (4) sñigs ma de dag gi rnam par smin pa gzugs daṅ | tshor ba daṅ | ’du śes
daṅ | ’du byed daṅ | rnam par śes pa ni dmyal ba dag tu rnam par smin par ’gyur te |rnam
par smin par grub nas dmyal ba źes bya ba’i graṅs su ’gro’o ||tshe daṅ ldan pa de la chos
de dag ma (5) gtogs pa dmyal ba mi dmigs so źes gsuṅs so źes mdo ’don te |de’i phyir yaṅ ’gro
ba dag ni ma bsgribs la luṅ du ma bstan pa kho na yin no ||’o na ni rab tu byed pa’i gźuṅ
’gro ba dag la phra rgyas thams cad rgyas par ’gyur ro źes ’byuṅ ba’i lan gdab par bya
dgos (6) so źe na |’gro ba rnams su ñid mtshams sbyor ba’i sems rnam pa lṅa yod de | de’i
phyir ’jug pa daṅ bcas pa’i ’gro ba smos pas de ni ñes pa med de |groṅ smos na groṅ gi ñe
’khor yaṅ smos pa bźin no ||gźan dag na re dge ba daṅ ñon moṅs pa can dag kyaṅ yod do ||las
(7) de dag las logs śig tu mdzad pa’i phyir ro źes gaṅbśad pa ni tha dad du gsuṅs pa’i
phyir logs śig tu mdzad pa yin par ṅes pa med de |dper na sñigs ma lṅa po dag tu ñon moṅs
pa daṅ lta ba’i sñigs ma dag tha dad du gsuṅs kyaṅlta ba rnams ñon moṅs pa dag ma yin pa yaṅ(112a1)
ma yin pa de bźin du las kyi srid pa yaṅ yin ’gro ba yaṅyin ’gro ba’i rgyu śes par
bya ba’i phyir ’di tha dad du bstan pa yaṅ yin no źes zer ro ||’di ni srid pa bar ma yaṅ
thal bar ’gyur ro źe na | mi ruṅ ba’i phyir ma yin te | der ’gro bas na ’gro ba yin na srid
pa (2) bar ma ni ’gro bar bya ba ma yin te |’chi ’pho ba’i yul ñid du skye ba’i phyir
ro ||gzugs med pa rnams kyaṅ ’gro ba ma yin par ’gyur te’chi ’pho ba’i yul ñid du skye ba’i
phyir ro ||de lta na ’o na ni srid pa bar ma yin pa kho na’i phyir srid pa bar ma ’gro ba
ma yin te | ’gro ba’i bar (3) ma do yin pa’i phyir ro ||gal te ’gro ba yin par gyur na ni
srid pa bar ma źes bya ba ñid du yaṅ mi ’gyur ro ||’o na gnas brtan śā ri’i bus rnam par
smin pa grub nas dmyal ba źes bya ba’i graṅs su ’gro’o źes gaṅ bśad pa ji ltar draṅ |rnam
par smin pa grub nas źes (4) bśad kyi rnam par smin pa kho na’o źes ni ma bśad pa ji ltar
|’o na tshe daṅ ldan pa de la chos de dag ma gtogs pa dmyal ba mi dmigs so źes gaṅ bśad pa
ji ltar draṅ |phuṅ po dag las gźan pa dmyal ba mi dmigs so źes ’gro bar ’gro ba’i gaṅ zag
gi rdzas ’gog (5) par byed pa yin gyi phuṅ po gźan ’gog pa ni ma yin no ||bye brag tu smra
ba rnams na re ’gro ba rnams ni ma bsgribs la luṅ du ma bstan pa dag kho na yin no źes
zer ro ||de dag kyaṅ kha cig na re rnam par smin pa’i raṅ bźin dag kho na yin no źes zer ro
||gźan dag na re rgyas (6) pa las byuṅ ba’i raṅ bźin dag kyaṅ yin no źes zer ro ||

’gro ba lṅa pa’i khams gsum pa ’di ñid du |

lus daṅ ’du śes tha dad daṅ | lus tha dad ciṅ ’du śes gcig | bzlog daṅ lus daṅ ’du śes gcig
| gzugs can ma yin gsum po dag | rnam śes (7) gnas pa bdun rim bźin du rig par bya’o ||

mdo las sems can gzugs can lus tha dad ciṅ ’du śes tha dad pa dag kyaṅ yod de | ’di la ste mi
rnams daṅ lha kha cig go ||’di ni rnam par śes pa gnas daṅ po’o źes gsuṅs te | lha kha cig
gaṅ źe na |’dod pa na spyod pa (112b1) rnams daṅ | bsam gtan daṅ po pa daṅ por byuṅ ba
ma gtogs pa rnams so ||de dag gi lus tha dad pa’i phyir ram | de dag gi lus tha dad pa yin
pas na lus tha dad pa dag ste | kha dog daṅ rtags daṅ dbyibs du ma’i phyir ro ||’du śes du
ma’i phyir ro || ’du śes du ma’i phyir ’du śes tha dad pa’o || de ’di (2) dag la yod pas
’du śes tha dad pa rnams te | bde ba daṅ | sdug bsṅal ba daṅ | sdug bsṅal yaṅ ma yin bde
ba yaṅ ma yin pa’i phyir ro ||sems can gzugs can lus tha dad ciṅ ’du śes gcig pa dag kyaṅ
yod de | ’di lta ste tshaṅs ris kyi lha gaṅ dag daṅ por byuṅ ba de dag (3) go ||’di ni rnam
par śes pa gnas pa gñis pa’o źes gsuṅs te |daṅ por byuṅ ba de dag thams cad ni ’di sñam
du bdag cag ni tshaṅs pa ’dis phyuṅ ṅo sñam du ’du śes par ’gyur la |tshaṅs pa yaṅ ’di sñam
du ’di dag ni bdag gis phyuṅ ṅo sñam du sems pas ’du śes kyi rgyu ba tha (4) mi dad pa’i
phyir ’du śes gcig pa dag yin no ||tshaṅs pa chen po’i chu źeṅ daṅ dbyibs kyi lus daṅ | tshig
tu brjod pa daṅ | gos gyon pa yaṅ gźan yin la | de’i ’khor gyi yaṅ gźan yin pas na lus
tha dad pa dag yin no ||mdo las de dag ’di sñam du bdag cag (5) gis sems can ’di tshe riṅ
źiṅ dus riṅ por gnas par mthoṅ la źes bya ba nas sems can ’di yaṅ sems la ’di sñam du kye
ma sems can gźan dag kyaṅ ’dir bdag daṅ skal ba mñam par skye bar gyur cig sñam du smos
la | bdag cag kyaṅ ’dir skyes pas źes bya bar śes so (6) źes gaṅ gsuṅs pa |de dag gis de ji
ltar mthoṅ źe na |kha cig na re ’od gsal la gnas pa rnams kyis te |de dag ni de nas śi ’phos
pa yin no źes zer ro || de ni bsam gtan gñis pa’i sñoms par ’jug pa ma thob na ni ji
ltar na de’i sa pa’i sṅon gyi gnas rjes su dran (7) ’on te thob na ni ji ltar na tshaṅs pa
chen po la dmigs pa’i tshul khrims daṅ brtul źugs mchog tu ’dzin pa’i lta ba la źen pa dag
yin |gźan dag na re srid pa bar ma la gnas pa dag gis mthoṅ ṅo źes zer ro ||de na yaṅ bgegs
byed pa med pa’i phyir dus riṅ por gnas (113a1) pa mi srid naji ltar na de dag ’di sñam
du bdag cag gis sems can ’di tshe riṅ źiṅ dus riṅ por gnas pa mthoṅ ṅo sñam du śes par ’gyur
|de lta bas na de na gnas pa de dag kho nas de’i sṅon gyi tshul rjes su dran źiṅ de ltar
dus riṅ por gnas pa mthoṅ ṅo || mthoṅ (2) nas kyaṅ phyis de dag mthoṅ ṅo sñam du śes pa
yin no ||sems can gzugs can lus gcig ciṅ ’du śes tha dad pa dag kyaṅ yod de | ’di lta ste
’od gsal gyi lha rnams so ||’di ni rnam par śes pa gnas pa gsum pa’o źes gsuṅs te |’dir
ni mtha’ smos pas bsam (3) gtan gñis pa mtha’ dag smos par rig par bya’o ||de lta ma yin na
’od chuṅ rnams daṅ | tshad med ’od rnams rnam par śes pa gnas pa gaṅ du rnam par gźag par
’gyur la |de la kha dog daṅ | rtags daṅ | dbyibs tha mi dad pa’i phyir lus gcig pa dag go
||bde bar ’du (4) śes pa’i phyir daṅ | bde ba yaṅ ma yin sdug bsṅal yaṅ ma yin par ’du śes
pa’i phyir ’du śes tha dad pa dag ste |de dag ni dṅos gźi’i sa la yid bde ba’i dbaṅ pos
yoṅs su skyo nas ñer bsdogs las btaṅ sñoms kyi dbaṅ po mṅon du byed la |ñer bsdogs kyi btaṅ
(5) sñoms kyi dbaṅ po sa yoṅs su skyo nas ni yaṅ dṅos gźi’i sa la yid bde ba’i dbaṅ po
mṅon du byed de |dper na dbaṅ phyug dag ’dod pa’i dga’ bas yoṅs su skyo nas chos kyi dga’
ba ñams su myoṅ bar byed la | chos kyi dga’ bas yoṅs su skyo nas ni yaṅ ’dod pa’i dga’ ba
(6) ñams su myoṅ bar byed pa bźin no źes grag go ||’di dge rgyas pa dag la yaṅ thal bar ’gyur
ba ma yin nam źe na | ma yin te |de dag ni bde ba des yoṅs su skyo ba med do ||de ci’i
phyir źe na |bde ba ni źi ba yin la | yid bde ba ni sems g-yo bar byed pa yin pas ma źi ba
yin pa’i (7) phyir ro |mdo sde pa rnams ni mdo las’od gsal ba’i lha’i ris de na sems can
gaṅ dag skyes nas riṅ po ma lon pa ’jig rten ’di ’jig pa la mi mkhas śiṅ ’chags pa la mi
mkhas pa de dag me lce de mthoṅ nasme lce de tshaṅs pa’i gźal med khaṅ stoṅ pa bsregs nas
’dir ’oṅ (113b1) bar ’gyur na mi ruṅ ṅo źes skra gnas yi chad ciṅ skyo bar ’gyur ro ||...de
lta bas na de dag me lce ’oṅ ba daṅ med par ’du śes pa’i phyir daṅ | (3) skrag pa daṅ mi
skrag par ’du śes pa’i phyir ’du śes tha dad pa dag yin gyi bde ba daṅ sdug bsṅal daṅ | bde
ba yaṅ ma yin sdug bsṅal yaṅ ma yin par ’du śes pa’i phyir ni ma yin no źes ’chad do ||sems
can gzugs can lus gcig ’du śes gcig pa dag kyaṅ yod de | ’di (4) lta ste | dge rgyas
kyi lha rnams so ||’di ni rnam par śes pa gnas pa bźi pa’o źes gsuṅs te |[no Tibetan corresponding?
phrawee]’du śes gcig pa dag ces bya ba ni | bde bar ’du śes pa dag go ||de la bsam
gtan daṅ po na ni ñon moṅs pa can gyi ’du śes su ’du śes gcig pa dag yin no ||gñis (5)
pa na ni dge ba’i ’du śes su ’du śes tha dad pa dag yin no || gsum pa na ni rnam par smin
pa las skyes pa’i ’du śes su ’du śes gcig pa dag yin no ||gzugs med pa gsum po ni mdo las
ji skad ’byuṅ ba ste | de ltar na de dag gi ni rnam par śes pa gnas pa bdun yin no ||(6) ’di
la rnam par śes pa gnas pa gaṅ yin źe na |ci rigs par de dag daṅ ldan pa’i phuṅ po lṅa
daṅ bźi yin no ||ci’i phyir lhag ma rnam par śes pa gnas pa ma yin źe na |

’di ltar | lhag ma de ’joms byed ldan |

lhag ma gnag źig ce na | ṅan ’gro rnams daṅ | bsam (7) gtan bźi pa daṅ | srid pa’i rtse mo’o
||’di dag na rnam par śes pa ’joms par byed pa dag yod pas de’i phyir ’di dag ni rnam par
śes pa gnas pa ma yin no ||’joms par byed pa źes bya ba ci źe na | gaṅ gis rnam par śes pa
’joms par byed pa ste |de la ṅan soṅ (114a1) dag na ni ’joms par byed pa sdug bsṅal gyi
tshor ba yin te | gnod par byed pa yin pa’i phyir ro ||bsam gtan bźi pa na ni ’du śes med
pa daṅ | ’du śes med pa’i sñoms par ’jug pa yin no ||srid pa’i rtse mo na ni ’gog pa’i sñoms
par ’jug pa (2) yin te | sems kyi rgyun gcod pa’i phyir ro ||yaṅ smras pa | gaṅ du ’di
na gnas pa rnams na ’gro bar ’dod la | de na gnas pa rnams ni bskyod par mi ’dod pa de rnam
par śes pa gnas par bśad na |ṅan soṅ dag na ni gñi ga med do ||bsam gtan bźi pa na ni sems
can (3) rnams bskyod pa’i yid daṅ ldan pa dag yin te | so so’i skye bo rnams ni ’du śes
med par ’jug ’dod la | ’phags pa rnams ni gnas gtsaṅ mar ro || srid pa’i rtse mo ni rgyu
ba mi gsal ba’i phyir rnam par śes pa gnas pa ma yin no ||rnam par śes pa gnas pa bdun po
(4) ji skad bśad pa de dag daṅ |

srid rtse daṅ | ’du śes med pa’i sems can rnams || sems can gyi ni gnas dgur bśad ||

’di dag tu sems can rnams raṅ dgas kun tu gnas so ||

mi ’dod bźin gnas phyir gźan min ||

gźan gaṅ źe na | ṅan soṅ rnams te | (5) de dag tu sems can rnams mi ’dod bźin du las kyi srin
po dag gis kun tu gnas su ’jug gi dga’ ste gnas pa ni ma yin no ||de’i phyir de dag ni sems
can rnams kyi gnas pa ma yin te btson ra bźin no ||mdo gźan las ni rnam par śes pa gnas
pa bdun źes gsuṅs (6) so ||

gźan las ni gnas pa dag ni yaṅ bźi ste | źes gsuṅs pa |

bźi gaṅ źe na | rnam par śes pa gnas pa gzugs su ñe bar ’gro ba daṅ | tshor bar yaṅ ñe bar ’gro
ba daṅ | ’du śes su ñe bar ’gro ba daṅ | ’du byed du ñe bar ’gro ba’o ||de dag gi raṅ
bźin ci (7) źe na | de dag ni go rims bźin du |

zag daṅ bcas pa’i phuṅ po bźi ||

de dag kyaṅraṅ gi sa pa ñid |

sa gźan du ni ma yin no || ci’i phyir źe na | gnas pa ni brten pa yin na |skal ba mi mñam pa’i
sa pa’i phuṅ po dag la ni rnam par śes pa sred pa’i dbaṅ gis mi (114b1) brten pa’i phyir
ro ||ci’i phyir rnam par śes pa la rnam par śes pa gnas pa źes mi bya źe na |bye brag tu
smra ba rnams na re gnas pa po yoṅs su spaṅs nas gnas pa źes bya ba med pa’i phyir te |gnas
pa po ñid la ni gnas pa źes mi bya ste |dper na rgyal po ñid rgyal po’i (2) bstan ma yin
pa bźin no ||yaṅ na chos gaṅ dag la rnam par śes pa gnas nas gru daṅ mñan pa’i tshul du
’gro bar byed pa’i chos de dag rnam par śes pa gnas pa dag ces bśad na |rnam par śes pa ñid
rnam par śes pa la gnas nas ’gro bar byed pa ni ma yin pas de’i phyir (3) ma bśad do źes
zer ro ||’o na mdo las | rnam par śes pa’i zas la dga’ ba yaṅ yod | ’dod chags kyaṅ yod do
||gaṅ la dga’ ba yod ciṅ ’dod chags yod pa de la rnam par śes pa brten ciṅ gnas so źesgaṅ
gsuṅs pa de ni ji lta bu | rnam par śes pa (4) gnas pa bdun phuṅ po lṅa’i raṅ bźin dag yin
no źes bya ba de yaṅ ji lta bu |de lta na ’o na ni bye brag med par ni skye ba’i skye mched
kyis bsdus pa’i phuṅ po dag la mṅon par dga’ ba daṅ bcas pa’i rnam par śes pa ’jug na
rnam par śes pa la rnam par śes pa gnas pa źes bya’o ||(5) so sor dbye ba ni ji ltar gzugs
la sogs pa rnam par śes pa kun nas ñon moṅs par byed pa yin pa ltar rnam par śes pa ’ba’
źig ni de lta ma yin te |de lta bas na rnam par śes pa gnas pa bźi dag tu |

rnam śes ’ba’ źig gnas par ma bśad do ||

gźan yaṅ bcom (6) ldan ’das kyis rnam par śes pa gnas pa bźi ni źiṅ gi ṅo bor bstan la |ñe bar
len pa daṅ bcas pa’i rnam par śes pa zag par ni sa bon gyi ṅo bo kho nar bstan gyi | sa
bon ñid sa bon gyi źiṅ gi ṅo bor rnam par gźag par gyur pa ni ma yin no źes bya bar dgoṅs
pa yoṅs su (7) brtag go ||chos gaṅ dag rnam par śes pa daṅ lhan cig ’byuṅ ba de dag ni ’di’i
źiṅ gi ṅo bor śin tu legs pa yin pas de dag ñid ’di’i gnas pa dag ces bśad do ||

yaṅ ci rnam par śes pa gnas pa bdun gyis bźi bsdus sam | ’on te bźis bdun bsdus śe na |bdun
(115a1) gyis bźi yaṅ ma yin la bźis kyaṅ bdun ma yin gyi |

bsdu na mu ni bźi yin no ||

bsdu ba dpyad na bdun gyis bsdus la bźis ma yin pa yaṅ yod de źes bya ba de lta bu la sogs pa
mu bźir rig par bya ste |[]mu daṅ po ni bdun dag tu rnam par śes pa gaṅ (2) yin pa’o ||gñis
pa ni ṅan soṅ rnams daṅ | bsam gtan bźi pa daṅ | srid pa’i rtse mo na rnam par śes pa
ma gtogs pa’i phuṅ po rnams so ||gsum pa dag ni bdun dag tu phuṅ po bźi rnams so || bźi pa
ni rnam pa de dag ma gtogs pa’o ||’gro ba la sogs pa’i bye brag (3) gis tha dad pa’i khams
gsum bśad pa gaṅ yin pa |

der ni sgo ṅa las skyes sogs || sems can skye gnas bźi dag tu || rig par bya ste |

sgo ṅa las skyes pa’i skye gnas daṅ | mṅal nas skyes pa’i skye gnas daṅ | drod gśer las skyes
pa’i skye gnas daṅ | rdzus te (4) skyes pa’i skye gnas so ||skye gnas źes bya ba ni skye
ba yin te | ’dir sems can rnams ’chol bar ’gyur źiṅ skye ba thun moṅ pa’i phyir ’dra bar
’gyur bas skye gnas so ||sgo ṅa las skyes pa’i skye gnas gaṅ źe na | sgo ṅa las skyes pa’i
skye gnas gaṅ źe na | sems can gaṅ dag sgo ṅa las skyes pa rnams te | ’di lta ste | (5) ṅaṅ
pa daṅ | khruṅ khruṅ daṅ | rma bya daṅ | ne tso daṅ | ri skegs la sogs pa lta bu’o ||mṅal
nas skyes pa’i skye gnas gaṅ źe na | sems can gaṅ dag mṅal las skyes pa rnams te |’di lta
ste | glaṅ po che daṅ | rta daṅ | ba laṅ daṅ | ma he daṅ | boṅ bu daṅ | phag la sogs (6)
pa lta bu’o ||drod gśer las skyes pa’i skye gnas gaṅ źe na |sems can gaṅ dag ’byuṅ ba’i
drod gśer las skye ba rnams te |’di lta ste srin bu daṅ | sbur pa daṅ | phye ma leb daṅ |
sbraṅ bu la sogs pa lta bu’o ||rdzus te ’byuṅ ba’i skye gnas gaṅ źe na | sems can gaṅ dag
(7) dbaṅ po ma tshaṅ ba ma yin źiṅ dman pa ma yin la | yan lag daṅ ñid lag thams cad daṅ ldan
par cig car du skye ba rnams so ||de ñid kyi phyir de dag skye ba la mdzes par byed pa’i
phyir rdzus te ’baṅ ba rnams źes bya ste |’di lta ste | lha daṅ | srid pa bar ma la (115b1)
sogs pa lta bu’o ||

yaṅ ’gro ba gaṅ na skye gnas du źig yod ce na | smras pa |

mi daṅ dud ’gro rnam pa bźi ||

mi rnams ni rnam pa bźi ste |re źig sgo ṅa las skyes pa ni ’di lta ste | khruṅ khruṅ mo las
skyes pa brag daṅ ñe brag daṅ ri dvags ’dzin gyi ma’i bu sum cu rtsa gñis daṅ | rgyal po lṅa
(2) len gyi bu lṅa brgya rnams so ||mṅal na skyes pa ni ji ltar da ltar gyi lta bu’o ||drod
gśer las skyes pa ni ’di lta ste | da las nu ba daṅ | mdzes pa daṅ | ñe mdzes daṅ | thi
ba’i phreṅ ba can daṅ | aa mra skyoṅ ma la sogs pa lta bu’o ||rdzus te skye ba ni bskal
pa daṅ po pa rnams (3) kho na’o ||dud ’gro yaṅ rnam pa bźi ste |rnam pa gsum ni snaṅ ba kho
nar zad do || rdzus te skye ba rnams ni klu daṅ | ’dab bzaṅs la sogs pa lta bu’o ||

dmyal ba rnams daṅ lha rnams daṅ || srid pa bar ma rdzus te skye ||

dmyal ba daṅ | srid pa bar ma pa daṅ | lha thams (4) cad ni rdzus te skye ba kho na yin no ||

yi dvags mṅal nas skye ba yaṅ yin |

’di źes bya ba’i sgras ni rdzus te skye ba dag yin no źes bya ste | tshe daṅ ldan pa mod gal
gyi bu chen po la yi dvags mo źig na re |

bdag gis mtshan mo bu lṅa daṅ || de bźin ñi na mo gźan lṅa dag | bskyed (5) nas de dag za mod
kyi || ’on kyaṅ bdag ni tshim pa med || ces smras pa’o ||

skye gnas thams cad kyi naṅ na bzaṅ ba gaṅ yin źe na | rdzus te skye ba yin no ||’o na ci’i
phyir srid pa tha ma pa’i byaṅ chub sems dpa’ skye ba la dbaṅ thob pa yaṅ mṅal nas skye ba’i
skye gnas la brten ce (6) na |de ltar mdzad na don chen po gzigs pa yin te |ñe du daṅ ’brel
bas śākya’i rigs chen po chos la gzud pa’i phyir daṅ | ’di ni ’khor los sgyur ba’i rigs
yin no źes gźan dag rim gro bskyed du gźug pa’i phyir daṅ | mir gyur pa dag gis kyaṅ grub
pa ’di thob bo (7) źes gdul bya rnams spro ba bskyed pa’i phyir ro ||de lta ma yin te |
rigs daṅ gduṅ med na | ji ltar gźan mu stegs can na re bskal pa brgyar ’das nas sgyu ma mkhan
’di lta bu źig ’jig rten du byuṅ nas sgyu mas ’jig rten za’o źes kha zer ba ltar ’di
su źig yin | sgyu ma’i skyes (116a1) bu’am | ’on te śa za źig ces de sñam du yoṅs su rtog
par ’gyur ro ||gźan dag na re gaṅ dag la mi rnams daṅ | gźan dag gis mchod pa byas nas | stoṅ
phrag gis mtho ris daṅ byaṅ grol ’thob pa riṅ bsrel sku gduṅ rnams bźag pa’i phyir te
| rdzus (2) te skye ba’i sems can rnams la ni phyi’i sa bon med pa’i phyir śi ba rnams kyi
lus mi gnas te | tho raṅs kyi til mar gyi mar me śi bar gyur pa bźin no źes zer te |bcom
ldan ’das kyi byin gyi rlabs las byuṅ ba’i rdzu ’phrul yin par ’dod pa rnams la ni lan de
rigs pa (3) ma yin no ||dri ba las dri ba gźan ’byuṅ ste |gal te rdzus te skye ba rnams kyi
lus źig pa med na | ji ltar mdo las rdzus te skye ba’i nam mkha’ ldiṅ gis rdzus te skye
ba’i klu bza’ ba’i phyir ’byin to źes gsuṅs śe na |za’o źes ni ma gsuṅs pas ma śes nas bza’
ba’i phyir (4) ’byin pas ñes pa med do ||yaṅ na ji srid ma śi’i bar du za bar byed kyi śi
pa de’i tshim par ’gyur pa ni ma yin no ||

skye gnas thams cad kyi naṅ nas maṅ ba gaṅ yin źe na | rdzus te skye ba yin te |de ni ’gro ba
gñis daṅ gsum gyi phyogs daṅ | srid pa bar ma thams cad (5) yin no ||

srid pa bar ma źes bya ba ’di ci źe na |

’dir gaṅ ’chi daṅ skye ba yin || srid pa’i bar du ’byuṅ ba’o ||

lus gaṅ yul gźan du skye ba thob par bya ba’i phyir ’chi ba’i srid pa daṅ skye ba’i srid pa’i
bar du mṅon par ’grub pa de ni srid pa bar ma źes bya ste | ’gro ba’i bar ma (6) yin pa’i
phyir ro ||ji ltar na ’di skye ba yaṅ yin la byuṅ ba yaṅ ma yin źe na |

bgrod pa’i yul du ma phyin phyir || srid pa bar ma byuṅ ba min ||

son pa ni byuṅ ba yin nasrid pa bar ma ’di ni bgrod par bya ba’i yul du son pa ma yin te | de
lta bas na byuṅ ba ma yin no ||bgrod (7) par bya ba’i yul de gaṅ źig ce na |gaṅ du rnam
par smin pas ’phaṅs pa mṅon źiṅ rdzogs pa’o ||sde pa gźan dag na re | ’chi ba’i srid pa chad
pa kho na las skye ba’i srid pa ’byuṅ ṅo źes zer te |de ni mi ’dod do || de ci’i phyir
źe na | rigs pa daṅ luṅ las te |re źig (116b1) rigs pa la brten nas |


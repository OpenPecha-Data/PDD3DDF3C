| sa la sogs pa daṅ | sa’i khams la sogs pa la bye brag ci [?] yod ce na |

’jig rten gyi ni tha sñad do | | kha dog dbyibs la sa źes brjod |

| ’di ltar sa ston pa na kha dog daṅ dbyibs ston par (6)byed do | | sa la ji lta ba de bźin
du |

chu me yaṅ ṅo |

| ’jig rten gyi tha sñad du kha dog daṅ dbyibs ñid la brjod do |

| rluṅ tshogs khams ñid yin |

rluṅ gi khams gaṅ yin pa de ñid la ’jig rten na rluṅ źes ’dogs so |

| de daṅ ’dra ba’aṅ yin |

ji ltar ’jig rten gyi tha sñed (7)du kha dog daṅ dbyibs la sa źes brjod pa de bźin du rluṅ la
yaṅrluṅ sṅon po rluṅ zlum po’o źes brjod do |

| ci’i phyir rnam par rig byed ma yin ba’i par ’di gzugs kyi phuṅ po źes bya źe na | gzugs su
ruṅ ba’i phyir te |bcom ldan ’das kyis dge sloṅ dag gzugs su yod ciṅ (32b1)gzugs su ruṅ
bas | de’i phyir gzugs ñe bar len pa’i phuṅ po źes bya’o || cis gzugs su ruṅ źe na |lag pa’i
’dus te reg pas na reg na yaṅ gzugs su ruṅ ṅo źes rgyas par gsuṅs pa lta bu’o | | gzugs
su ruṅ źes bya ba ni gnod par byar ruṅ źes bya ba’i (2)tha tshig ste’di ltar don gyi sde
tshan dag las |

gal te ’dod pa tshol byed ciṅ | | ’dun ba skyes pa’i lus can te | ’dod pa de dag ma ’byor na
| | zug rdus zug bźin gnod par ’gyur | | źes gsuṅs pa lta bu’o |

| gzugs kyi gnod pa gaṅ źe na | yoṅs su ’gyur ba skyed (3)pa’o || gźan dag na re gzugs su ruṅ
ba ni thogs pa’o źes zer ro || ’o na ni rdul phra rab gzugs ma yin par ’gyur te | gzugs
su med pa’i phyir ro || rdul phra rab kyi gzugs gcig pu logs śig tu gyur pa ni med pa ñid
do || ’dus pa la gnas pa de la ni gzugs su (4)ruṅ ba ñid do || ’o na ni ’das pa daṅ ma ’oṅs
ba gzugs ma yin par ’gyur ro || de yaṅ gzugs su yod zin pa daṅ | gzugs su yod par ’gyur
ba daṅ | de daṅ rigs mthun pa’i phyir gzugs yin te bud śiṅ bźin no || ’o na ni rnam par rig
byed ma yin pa (5)gzugs ma yin par ’gyur ro || de yaṅ rnam par rig byed la gzugs su lod
pa’i phyir gzugs su yod par ’gyur te |śiṅ ljon pa g-yos bas grib ma g-yo ba bźin no || ’gyur
ba med pa’i phyir ma yin te |rnam par rig byed log na rnam par rig byed ma yin pa yaṅ (6)ldog
par ’gyur te | śiṅ ljon pa med na grib ma med pa bźin no || gźan dag na re rten gyi
’byuṅ ba la gzugs su yod pa’i phyir ro źes zer ro | | de lta na ’o na ni mig gi rnam par
śes pa la sogs pa yaṅ rten gzugs su yod pa’i phyir gzugs ñid du thal bar ’gyur ro || ñe (7)bar
bkod pa ’di ni mi mthun pa yin te |rnam par rig byed ma yin ba ’di ni śiṅ ljon pa la
grib ma ñid daṅ | nor bu la ’od ñid bźin du ’byuṅ ba rnams la brten nas ’jug go || mig gi
rnam par śes ba la sogs pa ni de ltar mig la sogs pa la brten nas ’jug (33a1)pa ma yan te
| de dag ni de dag gi skye ba’i rgyu mtshan tsam yin pa ’ba’ źig tsam du zad pas so || śiṅ
ljon pa la brten nas grib ma daṅ | mar me la brten nas ’od ’jug go źes bya ba ’di ni re źig
bye brag tu smra ba ma yin te |grib ma la sogs pa kha dog gi rdul (2)phra rab rnams so
so raṅ gi ’byuṅ ba bźi tshan la brten pa ñid du khas len pa’i phyir ro || grib ma daṅ ’od
de dag la brten pa ñid yin yaṅ rnam par rig byed ma yin pa’i rten’byuṅ ba chen po dag ’gags
kyaṅ ’gag par khas len pa’i phyir rnam par rig byed ma yin pa ni de ltar (3)brten par mi
ruṅ ṅo || de’i phyir de ni lan du mi ruṅ ṅo || gźan dag ni ’di la mig gi rnam par śes pa
la sogs pa’i rten ni tha dad du gyur pa ste |kha cig ni gzugs su ruṅ ba ste mig la sogs pa’o
| | la la ni gzugs su mi ruṅ ba ste yid do || rnam par rig byed ma (4)yin pa ni de lta
ma yin te |de lta bas na ’dra bar thal ba med do | | de’i phyir gzugs su yod pas na gzugs
so źes bya ba ’di ni ’thad pa yin no źes lan ’debs so |


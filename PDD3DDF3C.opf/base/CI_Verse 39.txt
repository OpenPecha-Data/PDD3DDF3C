| khams du dag gcig ni naṅ gi yin | du dag gcig ni phyi’i yin źe na

| naṅ gi bcu gñis |

bcu gñis gaṅ dag ce na |

gzugs la sogs pa ma gtogs

rnam par śes (6)pa drug daṅ | rten drug ste | khams bcu gñis po de dag ni naṅ gi yin no || gzugs
la sogs pa yul gyi khams drug po de dag ni phyi’i yin no || bdag med na ji ltar na naṅ
gi ’am | phyi’i yin źe na |sems ni ṅar ’dzin pa’i rten yin pa’i phyir bdag ces ñe bar ’dogs
te |

mkhas pas bdag ñid śin tu (7)ni | | dul bas mtho ris thob par ’gyur |

| źes gsuṅs la |bcom ldan ’das kyis gźan las | sems dul ba ni legs pa ste |sems dul bas ni bde
ba ’dren | | źes sems dul ba yan par gsuṅs pas de’i phyirmig la sogs pa ni sems bdag tu
gyur pa’i rten gyi dṅos por ñe bar gyur (46a1)pa’i phyir naṅ gi ñid yin no || gzugs la sogs
pa rnams ni yul du gyur pa’i phyir phyi rol gyi ñid yin no || de lta na | ’o na ni rnam
par śes pa’i khams drug po dag naṅ gi yin par mi ’gyur te |de dag yid kyi khams ñid du ma
gyur pa ni sems kyi rten du mi ’gyur ro źe na |gaṅ gi cho yin (2)ba de’i tshe na yaṅ de dag
ñid de dag yin te mtshan ñid las ni mi ’da’o || de lta ma yin na yid kyi khams ’das pa
kho na yin par ’gyur gyi ma ’oṅs pa daṅ da ltar byuṅ ba yin par ni mi ’gyur ba źig nakhams
bco brgyad po dag ni dus gsum pa yin par yaṅ ’dod do || gal te yaṅ rnam par śes pa ma ’oṅs
pa (3)daṅ da ltar byuṅ ba yid kyi khams kyi mtshan ñid ma yin par gyur na ’das pa’i dus
na yaṅ yid kyi khams su rnam par gźag par mi ’gyur te |mtshan ñid ni dus rnams su ’khrul pa
med do || brten pa daṅ bcas pa’i khams rnams ni du | de daṅ mtshuṅs pa rnams ni du źe na
| re źig gcig tu

| (4)chos źes bya ba ni | brten pa daṅ bcas |

gaṅ źig rnam par śes pa gaṅ gi yul du ṅes la gal te de la rnam par śes pa de skyes pa ’am skyes
pa’i chos can gyi yul de ni brten pa daṅ bcas pa źes bya la |gaṅ la yid kyi rnam par śes
pa mtha’ yas pa ma skyes pa’am skye bar mi ’gyur ba’i chos kyi khams (5)gaṅ yin pa de ni
’ga’ yaṅ med de |’di ltar ’phags pa’i gaṅ zag thams cad ni gdon mi za bar chos thams cad
la bdag med do sñam pa’i sems ’di skye’o || de’i dmigs pa yaṅ raṅ gi ṅo bo daṅ lhan cig ’byuṅ
ba ma gtogs pa chos thams cad yin no || sems kyi skad cig ma de yaṅ sems kyi (6)skad
cig ma gźan gyi dmigs pa ma yin pas skad cig ma gñis kyi dmigs par ni chos thams cad ’gyur
te |de lta bas na chos kyi khams ni rtag tu brten pa daṅ bcas pa yin no |

| lhag ma ni | de daṅ mtshuṅs pa dag kyaṅ yin |

kyaṅ źes bya ba’i sgra ni brten pa daṅ bcas pa dag kyaṅ yin pa’o | | de daṅ (7)mtshuṅs pa źes
bya ba ’di ci źig ce na |

gaṅ źig raṅ gi las mi byed |

| gaṅ raṅ gi las byed pa de ni brten pa daṅ bcas pa’o źes bśad par ’gyur ro || de la mig gaṅ
gis gzugs rnams mthoṅ ba daṅ | lta ba ’am lta bar ’gyur ba’i mig de ni brten pa daṅ bcas
źes bya ste |de bźin du yid kyi bar (46b1)la yaṅ raṅ raṅ gi yul la byed pas brjod par bya’o
|| kha che ba rnams kyi ltar na de daṅ mtshuṅs pa’i mig ni rnam pa bźi ste |gzugs rnams
ma mthoṅ bar ’gags pa daṅ | ’gag pa daṅ | ’gag par ’gyur ba gaṅ yin pa daṅ | mi skye ba’i
chos gaṅ yin ba’o || nub phyogs pa rnams kyi ltar na rnam (2)pa lṅa ste |mi skye ba’i chos
de ñid rnam par śes pa daṅ ldan pa daṅ | ldan pa ma yin pa daṅ rnam pa gñis su phye ba’i
phyir te |lus kyi bar du yaṅ de bźin du rig par bya’o | | yid ni mi skye ba’i chos kho na
de ’dra ba yin no || gzugs gaṅ dag mig gis mthoṅ bar gyur pa daṅ | mthoṅ ba daṅ | mthoṅ bar
(3)’gyur ba de dag ni brten pa daṅ bcas pa rnams so || de daṅ ’dra ba ni rnam pa bźi ste
|gaṅ dag ma mthoṅ ba ñid du ’gags pa daṅ | ’gag par ’gyur ba daṅ | gaṅ dag mi skye ba’i chos
rnams te |de bźin du reg bya’i bar dag la yaṅraṅ gi dbaṅ po’i byed pas de daṅ ’dra ba
dag tu rig par (4)bya’o || gcig gi mig brten pa daṅ bcas pa gaṅ yin pa de ni thams cad kyi
yin no || de daṅ mtshuṅs pa rnams kyaṅ de bźin te |yid kyi bar du yaṅ de daṅ ’dra’o || gzugs
ni gaṅ źig lta ba de’i brten pa daṅ bcas pa yin la gaṅ mi lta ba de’i ni de daṅ mtshuṅs
pa yin no || ci’i phyir źe na |gzugs gaṅ (5)la gcig lta ba de la maṅ po yaṅ lta bar ’gyur
ba srid pa yod de | dper na zla ba daṅ bro gar daṅ gyad dag la lta ba lta bu’o || gaṅ gñis
mig gcig gis lta bar ’gyur ba srid pa ni med de |de’i phyir ’di thun moṅ ma yin pa’i phyir
rgyud gcig gi dbaṅ gis rnam par gźag go || gzugs ni thun moṅ yin pa’i phyir (6)rgyud ma’i
dbaṅ gis rnam par gźag go | gzugs ji lta ba de bźin du sgra daṅ dri daṅ ro daṅ reg bya’i
khams dag la yaṅ rig par bya’o || sgra ni de lta yin du chug na dri la sogs pa ni gaṅ dag
gcig gis ’dzin pa de dag gźan gyis mi ’dzin te |phrad nas ’dzin pa’i phyir ro || de lta
bas na de dag kyaṅ thun moṅ ma (7)yin pa’i phyir mig la sogs pa bźin du bsgre ba’i rigs so
źe na |de lta bu yod mod kyi ’on kyaṅ de dag la yaṅ srid pa’i phyir thun moṅ ba ñid de |gcig
gis sna la sogs pa’i rnam par śes pa bskyed par ’gyur ba’i dri la sogs pa gaṅ dag yin
pa de dag ñid gźan dag gi yaṅyin pa srid pa de ni yod kyi mig la (47a1) sogs pa ni de lta
ma yin no | | de lta bas na de dag ni gzugs bźin du bsgre’o || mig gi rnam par śes pa la
sogs pa dag gi brten pa daṅ bcas pa daṅ de daṅ mtshuṅs pa ñid ni skye ba daṅ mi skye ba’i
chos yin pa’i phyir yid kyi khams ji lta ba bźin no |

| brten pa daṅ bcas pa źes bya ba’i don (2)ci źe na |dbaṅ po daṅ yul daṅ rnam par śes pa rnams
phan tshun brten pa ’am | byed pa la brten pa ni brten pa’o || de ’di dag la yod pas brten
pa daṅ bcas pa rnams sam | ’bras bu reg pa ’dra ba’i phyir brten pa mtshuṅs pa’o || gaṅ
dag brten pa daṅ bcas pa ma yin pa de dag ni brten pa daṅ (3)bcas pa de dag daṅ rigs ’dra
ba’i phyir de dag daṅ mtshuṅs pa dag go |


gzugs kyi phuṅ po’i ṅo bo ñid bstan pa gaṅ dag yin pa |

dbaṅ don de dag kho na la | | skye (5)mched daṅ ni khams bcur ’dod |

| skye mched rnam par gźag pa ni skye mched bcu ste |mig gi skye mched daṅ gzugs kyi skye mched
nas | lus kyi skye mched daṅ reg bya’i skye mched kyi bar yin no || khams rnam par gźag
pa ni de dag ñid khams bcu ste | mig gi (6)khams daṅ | gzugs kyi khams nas | lus kyi khams
daṅ reg bya’i khams kyi bar yin no || gzugs kyi phuṅ po daṅ | de’i skye mched daṅ | khams
rnam par gźag pa bśad zin to || tshor ba la sogs pa brjod par bya ste |de la

tshor ba myoṅ ba |

myoṅ ba (7)rnam pa gsum ni tshor ba’i phuṅ po ste | bde ba daṅ | sdug bsṅal ba daṅ | sdug bsṅal
yaṅ ma yin bde ba yaṅ ma yin pa’o || de yaṅ dbye na tshor ba’i tshogs drug ste | mig gi
’dus te reg pa las byuṅ ba’i tshor ba nas | yid kyi ’dus te reg pa las byuṅ ba’i tshor ba’i
(33b1)bar ro |

| ’du śes ni | mtshan mar ’dzin pa’i bdag ñid do |

| gaṅ sṅon po daṅ | ser po daṅ | riṅ po daṅ | thuṅ du daṅ | pho daṅ | mo daṅ | mdza’ bśes daṅ
| mdza’ bśes ma yin pa daṅ | bde ba daṅ | sdug bsṅal ba la sogs pa’i raṅ bźin gyi khyad
par la mtshan (2)mar ’dzin ba de ni ’du śes kyi phuṅ po’o || de yaṅ dbye na ’du śes kyi tshogs
drug ste | tshor ba bźin no |


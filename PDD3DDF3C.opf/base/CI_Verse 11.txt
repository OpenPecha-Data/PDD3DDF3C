| da ni rnam par rig byed ma yin (2)pa bsñad par bya ba de brjod par bya ste

| g-yeṅs daṅ sems med pa yi yaṅ | | dge daṅ mi dge’i rjes ’brel gaṅ || ’byuṅ ba che rnams rgyur
byas pa | | de ni rnam rig byed min brjod |

| sems g-yeṅs pa źes bya ba ni de las gźan pa’i sems kyi yaṅ yin pa’o || sems med (3)pa’i yaṅ
źes bya ba ni ’du śes med pa daṅ | ’gog pa’i sñoms par ’jug pa’i yaṅ yin pa’o || yaṅ źes
bya ba’i sgras ni ma g-yeṅs pa sems daṅ bcas pa’i yaṅ yin no źes bya bar mṅon no || dge daṅ
mi dge źes bya ba ni dge legs daṅ dge legs ma yin (4)ba’o | | rjes ’brel gaṅ źes bya ba
ni rgyun to || thob pa’i rgyun yaṅ ’di lta bu yod pas bye brag tu bya ba’i phyir | ’byuṅ
ba che rnams rgyur byas pa | | źes bya ba brjod do || bye brag tu smra ba rnams na re rgyur
byas pa’i don ni rgyu’i don to | | skyed pa la sogs pa rgyu’i ṅo bo ñid (5)yin pa’i phyir
ro źes zer ro || de ni rnam rig byed min źes bya ba la | de ni źes bya ba’i sgra ni de’i
miṅ śes par bya ba’i phyir te |gzugs daṅ byed pa’i raṅ bźin yin yaṅ rnam par rig byed bźin
du gźan dag la rnam par rig par byed pa ma yin pas rnam par rig byed ma yin pa’o || (6)brjed
ces bya ba ni slob dpon gyi tshig yin par ston pa’o || mdor na rnam par rig byed daṅ
tiṅ ṅe ’dzin las byuṅ ba’i gzugs dge ba daṅ mi dge ba ni rnam par rig byed ma yin pa’o |


| yaṅ chos kyi phuṅ po’i tshad ji tsam źe na |

kha cig bstan bcos tshad ces zer |

| kha cig na re de ni chos kyi phuṅ po źes bya ba bstan bcos mṅon pa’i tshad tsam mo źes zer
te |de (4)ni ślo ka drug stoṅ ṅo || yaṅ gźan dag na re |

phuṅ po la sogs gtam re yin |

| źes zer te | phuṅ po daṅ | skye mched daṅ | khams daṅ | rten ciṅ ’brel bar ’byuṅ ba daṅ |
bden pa daṅ | zas daṅ | bsam gtan daṅ | tshad med pa daṅ | gzugs med pa daṅ | rnam (5)par
thar pa daṅ | zil gyis gnon [?] pa’i skye mched daṅ | zad par gyi skye mched daṅ | byaṅ chub
kyi phyogs daṅ mthun pa daṅ | mṅon par śes pa daṅ | so so yaṅ dag par rig pa daṅ | smon
nas śes pa daṅ | ñon moṅs pa med pa la sogs pa’i gtam rgyud re re ni chos kyi (6)phuṅ po’o
źes zer ro |

| spyod pa rnams kyi gñen por ni | | chos kyi phuṅ po mthun par gsuṅs |

| ’di skad du | sems can rnams kyi spyod pa ’dod chags daṅ | źe sdaṅ daṅ | gti mug daṅ ṅa rgyal
la sogs pa spyod pa tha dad pa brgyad khri yod de |de dag gi gñen por (7)bcom ldan ’das
kyis chos kyi phuṅ po brgyad khri gsuṅs so źes brjod do |


gñid ni dge ba daṅ | mi dge ba daṅ | luṅ du ma bstan pa daṅ yin pa’i phyir ji skad bśad pa’i
sems thams cad daṅ mi ’gal bas |(68a1) de’i phyir gaṅ la de yod pa de la des bsnan par rig
par bya ste |gaṅ la ñi śu rtsa gñis ’byuṅ ba de la ni ñi śu rtsa gsum mo || gaṅ la ñi śu
rtsa gsum ’byuṅ ba de la ni ñi śu rtsa bźi’o źes bya ba de lta bu la sogs pa’o ||gaṅ de ltar
’dod pa’i khams kyi sems las (2) byuṅ ba ṅes par bśad pa |

de las ’gyod gñid mi dge rnams || bsam gtan daṅ po dag na med ||

bsam gtan daṅ po na ni ji skad bśad pa de las ’gyod pa daṅ gñid daṅ | gaṅ yaṅ cuṅ zad mi dge
ba ’di lta ste |g-yo daṅ sgyu daṅ rgyags pa ma gtogs pa khro ba la sogs pa daṅ | (3) khoṅ
khro ba daṅ ṅa cha med pa daṅ khrel med pa dag thams cad du med de | gźan thams cad ni de
daṅ ’dra’o ||bsam gtan daṅ po na med pa gaṅ dag yin pa de dag kho na daṅ |

rtog pa’aṅ bsam gtan khyad par can na

med de |lhag ma ni de daṅ ’dra’o ||

de yi goṅ na dpyod pa yaṅ ||

(4) bsam gtan khyad par can las goṅ ma bsam gtan gñis pa la sogs pa daṅ | gzugs med pa dag na
ni ji skad rtog pa daṅ | dpyod pa yaṅ med do ||yaṅ źes bya ba’i sgras ni g-yo daṅ sgyu yaṅ
med de | lhag ma ni de daṅ ’dra’o ||tshaṅs pa’i bar du sgyu yod par ’byuṅ gi | ’khor (5)
daṅ ’brel ba ma yin pa’i phyir goṅ na ni med de |de ni raṅ gi ’khor gyi naṅ du dge sloṅ
rta thul gyis ’byuṅ ba chen po ’di dag yoṅs su ma lus par gaṅ du ’gag par ’gyur źes dri badris
pa daṅ | mi śes paskho bo ni tshaṅs pa’o || tshaṅs pa chen po’o || dbaṅ phyug go || byed
pa (6) po’o || sprul pa po’o || ’byin par byed pa po’o || ’byin pa po’o || dṅos po rnams
kyi pha lta bu yin no źes gtam rluṅ la bskur ro ||sa gaṅ na sems gaṅ la sems las byuṅ ba
ji sñed cig ’byuṅ ba de ni bśad zin to ||

da ni gźuṅ la sems las byuṅ ba kha cig gi tha dad du bya ba ’byuṅ ba (7) brjod par bya ste |ṅo
tsha med pa daṅ khrel med pa la tha dad du bya ba ci źig yod ce na |

ma gus ṅo tsha med |

yon tan rnams daṅ yon tan can rnams la ma gus pa ñid de | bkur ba med pa ñid daṅ | ’jigs pas
dbaṅ mi sgyur ba ñid ni ṅo tsha med pa ñid de gus pa’i mi mthun pa’i phyogs (68b1) so ||

khrel med | kha na ma tho ’jigs mi lta ||

kha na ma tho ba źes bya ba ni dam pa rnams kyis smad pa ste | de la ’jigs par mi lta ba ni
khrel med pa’o ||’dir ’jigs pa ni mi ’dod pa’i ’bras bu ste | ’di las ’jigs par ’gyur ba’i
phyir ro ||’di ji ltar śes par bya | mi (2) ’jigs par lta ba ’jigs par mi lta ba ñid yin
nam ’on te ’jigs par mi lta ba ñid yin |de las cir ’gyur źe na |gal te mi ’jigs par lta ba
yin na ni śes rab yin par śes par ’gyur ro || gal te ’jigs par mi lta ba yin na ni ma rig
par śes par ’gyur ro ||lta ba yaṅ (3) lta ba ñid ma yin la mi lta ba yaṅ mi lta ba ñid ma
yin no || ’o na ci źe na |de gñis kyi rgyu mtshan ñe ba’i ñon moṅs pa gaṅ yin pa ste | de
ni khrel med pa źes bya’o ||gźan dag na re nibdag la ltos nas ñes pa rnams kyis mi ’dzem
pa ni ṅo tsha med pa yin te | gźan la ltos nas ni khrel med (4) pa yin no źes zer ro ||de
lta na yaṅ ltos pa gñis cig car ji ltar ’grub par ’gyur źe na | bdag daṅ gźan la ltos pa cig
car ro źes ni mi zer ro ||’on kyaṅ mi ’dzem pa kha cig bdag la ltos nas kyaṅ ’jug pa yod
pa gaṅ yin pa de ni ṅo tsha med pa yin no ||gźan la ltos nas (5) ’jug pa yod pa gaṅ yin
pa de ni khrel med pa yin no ||bzlog pa ni ṅo tsha śes pa daṅ khrel yod pa yin par rig par
bya ste |re źig rtog pa daṅ po ltar na gus pa daṅ bcas pa ñid de | bkur ba daṅ bcas pa ñid
daṅ | ’jigs pas dbaṅ sgyur ba daṅ bcas pa ñid ni ṅo tsha śes pa yin (6) la |kha na ma tho
ba dag la ’jigs par lta ba ñid ni khrel yod pa yin no ||rtog pa gñis pa ltar na ni bdag
daṅ gźan la ltos ba dag las ’dzem pa dag yin no ||

dga’ ba daṅ gus pa la tha dad du bya ba ci źig yod ce na |

dga’ daṅ źes bya ba smos te |

dga’ ba ni rnam pa gñis te | ñon moṅs (7) pa can daṅ | ñon moṅs pa can ma yin pa’o || de la
ñon moṅs pa can ni sred pa ste | dper na bu daṅ chuṅ ma la sogs pa dag la dga’ ba lta bu’o
||ñon moṅs pa can ma yin pa ni dad pa ste | dper na ston pa daṅ bla ma daṅ yon tan can rnams
la dga’ ba lta bu’o ||dad pa yin la dga’ ba (69a1) ma yin pa yaṅ yod de |sdug bsṅal daṅ
kun ’byuṅ ba la dmigs pa’i dad pa lta bu’o ||dga’ ba yin la dad pa ma yin pa yaṅ yod de
| dga’ ba ñon moṅs pa can lta bu’o ||gñi ga yin pa ni ’gog pa daṅ lam la dmigs pa’i dad pa
lta bu’o ||gñi ga ma (2) yin pa ni rnam pa de dag ma gtogs pa’o ||gaṅ zag dag la ltos nas
ni dga’ ba yin la gus pa ma yin pa ni bu daṅ chuṅ ma daṅ | lhan cig gnas pa daṅ | ñe gnas
dag la dga’ ba lta bu’o ||gus pa yin la dga’ ba ma yin pa ni bla ma gźan dag la gus pa lta
bu’o || gñi ga (3) yin pa ni raṅ gi bla ma dag la gus pa lta bu’o ||de gñi ga ma yin pa
ni rnam pa de dag ma gtogs pa’o ||gźan dag na re dad pa źes bya ba ni yon tan la yid ches
pa yin la | de sṅon du ’gro ba’i dga’ ba ni dga’ pa yin te |de lta bas na de ñid dga’ ba yin
no źes zer ro ||

gus ñid ṅo (4) tsha śes |

gus pa ni ṅo tsha śes pa ji skad bśad pa yin no || gźan dag na re gus pa źes bya ba ni bkur
ba daṅ bcas pa ñid yin la | de sṅon du ’gro ba’i ’dzem pa ni ṅo tsha śes pa yin te |de’i phyir
gus pa ñid ṅo tsha śes pa ma yin no źes zer ro ||

de gñis ’dod daṅ gzugs (5) dag na ||

gzugs med pa’i khams na ni dga’ ba daṅ gus pa dag med do ||dad pa daṅ ṅo tsha śes pa dge pa’i
sa maṅ po pa yin pa’i phyir de na yaṅ yod pa ma yin nam źe na |dad pa ni rnam pa gñis te
| chos dag daṅ gaṅ zag la dad pa yin la | bkur ba daṅ bcas pa ñid kyaṅ de (6) daṅ ’dra’o
||de la gaṅ dag gaṅ zag la dmigs pa’i dad pa daṅ ṅo tsha śes pa de dag de na med de |’dir
ni dga’ ba daṅ gus pa de dag la bsams pa yin no ||

rtogs pa daṅ dpyod pa dag la tha dad du bya ba ci źig yod ce na |

rtog daṅ dpyod pa rtsiṅ źib ñid ||

gaṅ gi źe na | sems (7) kyi’o źes ’og nas ’chad de | rtog pa ni sems rtsiṅ ba’o || dpyod pa
ni sems źib pa’o ||sems gcig la de gñis ji ltar ldan źe na |kha cig na redper na mar sar chu
dag gi naṅ du bor ba steṅ nas ñi ma’i ’od zer dag gis reg na ha caṅ yaṅ mi ’khyag la |
ha caṅ yaṅ mi ’ju (69b1) ba de bźin du | sems kyaṅ rtog pa daṅ dpyod pa daṅ ldan pa’i phyir
ha caṅ źib par yaṅ mi ’gyur | ha caṅ rtsiṅ bar yaṅ mi ’gyur la | de la gñi ga’i bya ba yaṅ
yod do źes zer ro ||de lta na ni ji ltar ñi ma daṅ chu mar sar ’khyag pa ñid daṅ ’ju ba
ñid dag gi rgyu mtshan ñid yin (2) gyi de dag gi ṅo bo ñid ni ma yin pa ltar rtog pa daṅ
dpyod pa dag kyaṅ rtsiṅ ba daṅ źib pa ñid dag gi rgyu mtshan du gyur pa yin no |rtsiṅ ba daṅ
źib pas daṅ rnam pa’i bye brag gis ltos pa can yaṅ yin pas srid pa’i rtse mo’i bar du rtog
pa daṅ | dpyod pa dag yod par ’gyur ro ||rtsiṅ ba daṅ (3) źib pa ñid kyis raṅ bźin tha
dad par yaṅ rigs pa ma yin no ||gźan dag na remdo las rtog pa daṅ dpyod pa dag ni ṅag mṅon
par ’du byed pa yin par gsuṅs te |brtags śiṅ dpyad nas tshig tu smra’i ma brtags ma dpyad
par ni ma yin no źes ’byuṅ ṅo ||de la rtsiṅ ba gaṅ dag (4) yin pa de dag ni rtog pa yin
no || źib pa gaṅ dag yin pa de dag na dpyod pa yin no źer zer ro ||gal te sems rtse gcig la
rtsiṅ ba yaṅ chos gźan yin | źib pa yaṅ chos gźan yin na ’di la ’gal ba ci źig yod |gal
te tshor ba daṅ ’du śes bźin du rigs tha dad pa źig (5) yin na ni ’gal ba med do ||rigs gcig
pa ni chuṅ du daṅ chen pa ñid cig car ’byuṅ ba mi srid do ||rigs tha dad pa yaṅ yod do
|| ’o na ni de brjod par bya dgos so || de brjod par ni dka’ ste | de’i phyir chuṅ du daṅ
chen po’i ñid kyis gsal bar ’gyur ro ||de lta na ni gsal bar mi ’gyur (6) te | rigs re re
la yaṅ chuṅ du daṅ chen po yod pa’i phyir ro ||gźan dag na re sems gcig la rtog pa daṅ dpyod
pa dag mi ’byuṅ ba ñid do źes zer ro ||da ni ji ltar bsam gtan daṅ po yan lag la par bśad
ce na |sa las de yan lag lṅa par bśad kyi skad cig las ni ma yin no ||

(7) ṅa rgyal daṅ rgyags pa dag la tha dad du bya ba ci źig yod ce na |

ṅa rgyal kheṅs pa rgyags pa ni ||raṅ gi chos la chags pa yi || sems ni yoṅs su gtugs pa’o ||

pha rol po las gaṅ yaṅ ruṅ pa’i khyad par źig yoṅs su brtags nas sems kheṅs pa ni ṅa rgyal lo
||(70a1) rgyags pa ni raṅ gi chos rnams kho na la chags pa’i sems yoṅs su gtugs pa gaṅ yin
pa’o ||gźan dag na re chaṅ las skyes pa ji lta ba de bźin du rgyags pa yaṅ ’dod chags las
skyes pa’ikun tu dga’ ba’i bye brag yin no źas zer ro ||

sems las byuṅ ba (2) rnams sems daṅ bcas te rnam pa re re nas bśad zin to ||gsuṅ rab las ’di
dag gis tha sñad du ’dogs pa’i phyir de dag gi miṅ ’di dag brjod de |

sems daṅ yid daṅ rnam śes ni don gcig ’byed pas na sems so ||

śes pas na yid do || rnam par śes pa nas rnam par śes (3) pa’o ||kha cig na re dge ba daṅ mi
dge ba’i khams dag gis bsags pas na sems so |de ñid rten du gyur pa ni yid do || rten par
gyur pa ni rnam par śes pa’o źes zer ro ||ji ltar sems daṅ yid daṅ rnam par śes pa źes bya
ba don gcig pade bźin du

sems daṅ sems byuṅ (4) daṅ ||rten daṅ dmigs daṅ rnam bcas daṅ || mtshuṅs par ldan ba’aṅ ||

don gcig ste | sems daṅ sems las byuṅ ba de dag ñid dbaṅ po la brten pa’i phyir rten daṅ bcas
pa dag ces bya’o ||yul la ’dzin pa’i phyir dmigs pa daṅ bcas pa dag go ||dmigs pa de ñid
la (5) rnam pa re re nas bye brag tu gcod pa’i phyir rnam pa daṅ bcas pa dag go ||mñam par
ldan pa’i phyir mtshuṅs par ldan ba dag go ||rnam pa gaṅ dag gis mtshuṅs par ldan źe na
|

rnam pa lṅas ||

mtshuṅs pa rnam pa lṅa po rten daṅ dmigs pa daṅ rnam pa daṅ dus daṅ rdzas mtshuṅs pa dag (6)
gis mtshuṅs par ldan no || rdzas mtshuṅs pa gaṅ źe na |ji ltar sems gcig kho na yin pa de
bźin du sems las byuṅ ba rnams kyaṅ re re yin pa’o ||sems daṅ sems las byuṅ ba rgyas pa daṅ
| rab tu dbye ba daṅ bcas pa dag bstan zin to ||

mi ldan pa yi ’du byed rnams || thob daṅ (7) ma thob skal mñam daṅ ||’du śes med sñoms ’jug
dag daṅ || srog daṅ mtshan ñid rnams daṅ ni ||miṅ gi tshogs la sogs pa yaṅ ||

’du byed ’di dag ni sems daṅ mtshuṅs par ldan pa yaṅ ma yin la gzugs kyi ṅa bźin yaṅ ma yin
bas sems daṅ ldan pa ma yin pa dag (70b1) ces bya’o ||de la re źig

thob pa rñed daṅ ldan pa’o ||

thob pa ni rnam pa gñis te | ma thob pa daṅ rnam par ñams pa las rñed pa daṅ | thob nas ldan
pa’o ||bzlog pa ni ma thob pa źes bya bar grub bo || thob pa daṅ ma thob pa ’di dag gaṅ gi
yin źe na |

thob daṅ ma thob daṅ rgyud du || gtogs (2) pa rnams kyi’o ||

gźan gyi rgyud du gtogs pa rnams kyi ni ma yin te | gźan gyi dag daṅ ni ’gal yaṅ ldan pa med
do || rgyud du ma gtogs pa rnams kyi yaṅ ma yin te |sems can du mi bgraṅ ba dag daṅ ni ’ga’
yaṅ ldan pa med do || ’di ni re źig ’dus ma byas dag gi ṅes pa (3) yin no ||’dus ma byas
rnams kyi thob pa daṅ ma thob pa dag ni |

’gog gñis kyi |

so sor brtags pa ma yin pas ’gog pa daṅ ni sems can thams cad daṅ ldan no ||de ñid kyi phyir
chos mṅon pa las | zag pa med pa’i chos rnams daṅ su źig ldan źe na |smras pa |sems (4) can
thams cad do źes ’byuṅ ṅo źes grag go ||so sor brtags pas ’gog pa daṅ ni ’chiṅ ba mtha’
dag daṅ ldan pa skad cig ma daṅ po la gnas pa ma gtogs pa ’phags pa thams cad daṅ | so so’i
skye bo kha cig kyaṅ yin no ||nam mkha’ daṅ ni ’ga’ yaṅ ldan ba med de |de bas na (5) ’di
la thob pa med de |gaṅ la thob pa med pa de la ni ma thob pa yaṅ med do źes bya ba ni grub
pa’i mtha’ yin no ||thob pa źes bya ba rdzas gźan cuṅ zad cig yod do źes bya ba ’di gaṅ
las |smras pa mdo las te |mdo las de mi slob pa’i chos bcu po ’di dag bskyed ciṅ so sor
thob (6) pa las kun tu ldan pas na yan lag lṅa rnam par spaṅs pa’i ’phags par gyur ro źes
rgyas par gsuṅs so ||’o na ni des ni sems can du mi sten pa dag daṅ sems can gźan dag daṅ
yaṅ ldan par ’gyur te | ci’i phyir źe na |mdo las dge sloṅ dag ’khor los sgyur pa’i rgyal
po rin (7) po che sna bdun daṅ ldan pa źes rgyas par ’byuṅ ba’i phyir ro ||der ni dbaṅ ba
de ñid la ldan pa’i sgrar gsuṅs te | de rin po che sna bdun dag la dbaṅ ñid dga’ dgur byed
pa’i phyir ro |ldan ba der ni dbaṅ ba ñid yin la | gźan du ni rdzas gźan yin no || źes bya
ba ’di dag las | de lta (71a1) na yaṅ mi ruṅ ba ci źig yod |mi ruṅ ba ’di dag yod de | gaṅ
gi phyir gzugs daṅ sgra la sogs pa ltar ram | ’dod chags daṅ źe sdaṅ la sogs pa ltar ’di’i
raṅ gi ṅo bo yaṅ mi snaṅ la | mig daṅ rna ba la sogs pa ltar bya ba yaṅ mi snaṅ bade’i
phyir rdzas kyi chos mi srid (2) pas mi ruṅ ṅo ||gal te chos rnams skye ba’i rgyu la thob
pa’o źes bya’o źe na |’dus ma byas kyi ma yin par ’gyur ro ||chos gaṅ dag ma thob pa rnams
daṅ | gaṅ dag sa ’phos pa daṅ ’dod chags daṅ bral bas btaṅ sñoms pa de dag kyaṅ ji ltar
skye bar ’gyur ro ||’on te lhan cig (3) skyes pa’i thob pa’i rgyu rkyen yin no źe na |de’i
tshe skye ba’am | skye ba’i skye ba ci źig byed par ’gyur |’chiṅ ba mtha’ dag daṅ ldan pa
rnams kyi ñon moṅs pa chuṅ ṅu daṅ ’briṅ daṅ chen po skye ba’i khyad par du yaṅ mi ’gyur te
| thob pa bye brag med pa’i phyir ro ||’on te de las de dag gi bye brag (4) tu ’gyur na
ni de kho na las de dag skye ba yin no ||de lta bas na thob pa skye ba’i rgyu ma yin no |thob
pa skye ba’i rgyu yin no źes de skad du su zer | ’o na ci źe na |rnam par gźag pa’i rgyu
yin te |thob pa med na ’jig rten pa’i yid daṅ ldan pa’i ’phags pa daṅ | so so’i skye bo
rnams la (5) ’di dag ni ’phags pa’o || ’di dag ni so so’i skye bo ṅo śes rnam par gźag par
mi ’gyur ro ||de ni ñon moṅs pa spaṅs pa daṅ ma spaṅs pa ñid kyi bye brag las ’gyur bar
’os so ||’di dag ni ñon moṅs pa spaṅs pa’o || ’di dag ni ñon moṅs pa ma spaṅs pa’o źes bya
ba ’di ñid du (6) yaṅ ji ltar ’gyur |thob pa yod na ni de daṅ bral ma bral las ’di yaṅ ’grub
bo || ’di ni rten gyi bye brag las ’grub par ’gyur te |’phags pa rnams kyi gnas de ni
mthoṅ ba daṅ bsgom pa’i lam gyi mthus ji ltar de dag gis spaṅ bar bya ba’i ñon moṅs pa rnams
yaṅ ’byuṅ bar mi nus pa (7) de ltar gyur pa yin te |de’i phyir rten ’bru mes tshig pa bźin
du ñon moṅs pa rnams kyi sa bon du ma gyur pa’am |’jig rten pa’i lam gyi sa bon gyi dṅos
po ñams par byas nañon moṅs pa spaṅs pa źes bya la | bzlog pa ni ma spaṅs pa ma yin pasgaṅ
ma spaṅs pa de daṅ mi ldan | gaṅ spaṅs (71b1) pa de daṅ ni mi ldan no źes gdags so ||dge
ba’i chos rnams kyaṅ rnam pa gñis te | ma ’bad par skye ba rnams daṅ | ’bad de skye ba
rnams te | gaṅ dag skye bas thob pa daṅ | sbyor ba las byuṅ ba źes bya ba de dag yin no ||de
la ma ’bad par skye ba rnams daṅ ni rten de dag gi sa bon gyi (2) dṅos po ñams par ma byas
pa’i phyir ldan la | ñams par byas pa’i phyir mi ldan pa źes bya ste | dge ba’i rtsa ba
kun tu chad pa yin no ||de yaṅ log par lta bas yin par rig par bya’o ||rgyu la dge ba’i
chos rnams kyi sa bon gyi dṅos po gtan du yaṅ dag par bcom pa ni ma yin (3) no |gaṅ dag ’bad
de skye ba ni skyes pa de dag daṅ rgyud la de dag skye ba’i dbaṅ ñid thogs pa med pa’i
phyir ldan pa źes bya’o ||de’i phyir ’dir sa bon kho na rtsa nas ma bton pa daṅ | ñams par
ma byas pa daṅ | dbaṅ ñid kyi dus na rgyas par gyur pa ni ldan pa źes bya ba’i miṅ ’thob
kyi rdzas (4) gźan ni med do ||sa bon źes bya ba ’di ci źig yin |’bras bu bskyed par bya ba
la rgyud ’gyur ba’i bye brag gi mṅon sum mam brgyud pas nus pa’i miṅ daṅ gzugs gaṅ yin pa’o
||1’gyur ba źes bya ba ’di ci źig yin |rgyud gźan ñid du ’gyur ba’o || rgyud ces bya ba
’di yaṅ (5) ci źig yin |’du byed dus gsum pa rgyu daṅ ’bras bur gyur pa rnams so ||gaṅ las
chags pa daṅ ldan pa ni dran pa ñe bar gźag pa gźi po dag bsgom pa’i skal ba daṅ mi ldan
no źes gsuṅs pader ni ldan pa chags pa daṅ du len ba’am mi sel ba yin te |ji srid du de
daṅ du len ba’am (6) mi sel ba de srid du de dag bsgom pa’i skal ba daṅ mi ldan no ||de ltar
na ldan pa ’di daṅ de ’gog pa mi ldan pa ni rnam pa thams cad du btags pa’i chos yin gyi
rdzas kyi chos ni ma yin no ||bye brag tu smra ba rnams na re gñi ga rdzas kho na yin no
źes brjod do ||ci’i phyir źe na | ’di ni kho bo (7) cag gis grub pa’i mtha’ yin no źes zer
ro || thob pa de ni |

dus gsum pa’i rnam pa gsum źes grag ste ||

chos ’das pa rnams kyi thob pa ’das pa yaṅ yod | ma ’oṅs pa daṅ da ltar byuṅ ba yaṅ yod la |de
bźin du ma ’oṅs pa daṅ da ltar byuṅ ba rnams kyi yaṅ so sor rnam pa (72a1) gsum mo ||

dge la sogs kyi dge la sogs ||

dge ba daṅ mi dge ba daṅ luṅ du ma bstan pa rnams kyi thob pa ni rim pa bźin du dge ba daṅ mi
dge ba daṅ luṅ du ma bstan pa kho na yin no ||

der gtogs rnams kyi raṅ khams pa ||

chos gaṅ dag khams gaṅ du (2) gtogs pa de dag gi thob pa ni raṅ gi khams pa yin te |’dod pa
daṅ gzugs daṅ gzugs med pa na spyod pa rnams kyi thob pa ni rim pa bźin du ’dod pa daṅ gzugs
daṅ gzugs med pa na spyod pa yin no ||

ma gtogs rnams kyi rnam pa bźi ||

zag pa med pa’i chos rnams kyi thob (3) pa ni mdoṅ bsdu na rnam pa bźi ste | khams gsum pa daṅ
| zag pa med pa’o ||de la so sor brtags pa ma yin pas ’gog pa’i ni khams gsum pa yin no
|| so sor brtags pas ’gog pa’i ni gzugs daṅ gzugs med pa na spyod pa yaṅ yin la | zag pa
med pa yaṅ (4) yin no ||lam gyi bden pa’i zag pa med pa ñid do || de ni mdor bsdus te rnam
pa bźi yin no ||

slob pa’i chos rnams kyi thob pa ni slob pa kho na yin no || mi slob pa rnams kyi ni mi slob
pa kho na yin no || slob pa yaṅ ma yin mi slob pa yaṅ ma yin pa rnams kyi ni bye brag yod
(5) pasde bstan par bya ste |

slob daṅ mi slob min gyi gsum ||

slob pa yaṅ ma yin mi slob pa yaṅ ma yin pa’i chos źes bya ba ni zag pa daṅ bcas pa’i chos rnams
daṅ | ’dus ma byas so ||de dag gi thob pa ni slob pa la sogs pa’i bye brag gis rnam pa
gsum ste |re źig zag (6) pa daṅ bcas pa rnams daṅ |2so sor brtags pa ma yin pas ’gog pa
daṅ | ’phags pa ma yin pas thob pa so sor brtags pas ’gog pa’i thob pa ni slob pa yaṅ ma yin
mi slob pa yaṅ ma yin no ||de ñid slob pa’i lam gyis thob pa’i ni slob pa’o || mi slob
pa’i lam gyi sa thob pa’i (7) ni mi slob pa’o ||mthoṅ ba daṅ bsgom pas spaṅ bar bya ba rnams
ni thob pa ni rim pa bźin du mthoṅ bas daṅ bsgom pas spaṅ bar bya ba kho na yin no ||spaṅ
bar bya ba ma yin pa rnams kyi ni bye brag yod pas de bstan par bya ba ste |

spaṅ bya min pa’i rnam gñis ’dod ||

spaṅ bar bya ba (72b1) ma yin pa’i chos dag ni zag pa med pa rnams te | de dag las so sor brtags
pa ma yin pas ’gog pa daṅ | ’phags pa ma yin pas thob pa so sor brtags pas ’gog pa’i
thob pa ni bsgom pas spaṅ bar bya’o ||de ñid ’phags pa’i lam gyis thob pa’i daṅ | lam gyi
bden (2) pa ni zag pa med pa ste spaṅ bar bya ba ma yin pa’o ||

dus gsum pa’i rnam pa gsum źes spyir bstan pa gaṅ yin pa de’i dmigs kyis bstan pa ni ’di yin
te |

luṅ bstan min thob lhan cig skye ||

ma bsgribs la luṅ du ma bstan pa rnams kyi thob pa ni stobs chuṅ ba’i phyir lhan cig skye (3)
ba kho na ste | sṅar skye ba yaṅ med la dus phyis skye ba yaṅ med do ||des na de dag gi
ni ’das pa rnams kyi yaṅ ’das pa kho na yin la | da ltar byuṅ ba rnams kyi bar du yaṅ da ltar
byuṅ ba kho na yin no ||ci ma bsgribs la luṅ du ma bstan pathams cad kyi de daṅ ’dra’am
źe na |

mṅon śes (4) sprul pa ma gtogs pa ||

thams cad kyi de daṅ mi ’dra ste | mṅon par śes pa luṅ du ma bstan pa gñis daṅ | sprul pa’i
sems ma gtogs pa’o ||de dag ni sbyor ba’i khyad par gyis ’grub pas stobs daṅ ldan pa’i phyir
sṅar daṅ phyis daṅ lhan cig tu skye ba yaṅ yod do ||bzo’i (5) gnas pa kha cig daṅ | spyod
lam pa śin tu goms pa yaṅ ’dod do ||

ci ma bsgribs la luṅ du ma bstan pa kho na’i thob pa la lhan cig skye ba yin nam źe na | smras
pa |

bsgribs pa’i gzugs kyi’aṅ |

gzugs kyi rnam par rig byed bsgribs la luṅ du ma bstan pa’i thob pa yaṅ lhan (6) cig skye ba
kho na ste | chen pos kyaṅ rnam par rig byed ma yin pa mi slob pas stobs chuṅ bas grub pa’i
phyir ro ||

ji ltar luṅ du ma bstan pa’i chos rnams kyi thob pa’i bye brag ’di yin pa ltar dge ba daṅ mi
dge ba rnams kyi thob pa la yaṅ bye brag ’ga’ źig yod dam źe na |smras pa | yod (7) de |

’dod pa na | gzugs kyi sṅar ni skye ba med |

’dod pa na spyod pa’i gzugs kyi thob pa ni rnam pa thams cad du sṅar skye ba med do ||lhan cig
skye ba daṅ | dus phyis skye ba ni yod do ||

ci ma thob pa yaṅ thob pa bźin du rnam pa’i bye brag yod dam | smras pa med do | ’o na ci lta
bu źe na

(73a1) ma thob ma bsgribs luṅ ma bstan ||

ma thob pa thams cad ni ma bsgribs la luṅ du ma bstan pa kho na yin no || dus kyi bye brag gis
ni |

’das ma skyes kyi de rnam gsum ||

da ltar byuṅ ba’i ma thob pa da ltar byuṅ ba ni med do ||’das pa daṅ ma ’oṅs pa dag (2) gi ni
dus gsum pa ma yin no ||

’dod sogs gtogs daṅ dri med kyi’aṅ ||

rnam gsum źes bya bar sbyar te | ’dod par gtogs pa rnams kyi ni ’dod pa daṅ gzugs daṅ gzugs
med pa na spyod pa yin la |gzugs daṅ gzugs med par gtogs pa rnams daṅ | ma gtogs (3) pa rnams
kyi yaṅ de daṅ ’dra’o || ma thob pa zag pa med pa ni ’ga’ yaṅ med de |’di ltar |

lam ma thob pa so so yi || skye bor ’dod do ||

bstan bcos las | so so’i skye bo ñid gaṅ źe na | ’phags pa’i chos rnams kyi ma rñed pa’o źes
’don te |gal te ma rñed pa źes bya (4) ba ma thob pa yin passo so’i skye bo ñid ni zag pa
med pa yin par mi ’os so ||’phags pa’i chos gaṅ dag gi ma rñed pa yin źe na |thams cad kyi
yin te | khyad par med par ’byuṅ ba’i phyir ro || de ni rñed pa med par ma rñed pa gaṅ yin
pa ste |da lta ma yin na saṅs rgyas kyaṅ ñan (5) thos daṅ raṅ saṅs rgyas kyi rigs can dag
daṅ mi ldan pa’i phyir daṅ ’phags pa ma yin par ’gyur ro ||’o na ni kho na źes bya ba’i
sgra ’don dgos so ||gdon mi dgos te | tshig gcig pu dag kyaṅ ṅes par ’dzin pa yin te |dper
na chu ’thuṅ ba’o || rluṅ za ba’o źes bya ba (6) bźin no ||gźan dag na re sdug bsṅal la
chos śes pa’i bzod pa daṅ de dag lhan cig ’byuṅ ba rnams kyi’o źes zer ro ||de dag btaṅ bas
’phags pa ma yin pa ñid du thal bar yaṅ mi ’gyur te |de dag gi ma rñed pa gtan du bcom pa’i
phyir ro ||’o na ni de dag kyaṅ rigs gsum (7) pa yin na gaṅ dag gi ma rñed pa yin |thams
cad kyi yin no || ’o na ni ñes pa de ñid du ’gyur ro || lan yaṅ de ñid yin no ||’o na ni
’bad pa don med par ’gyur basmdo sde pa rnams kyi ji lta ba de lta bu ni legs pa yin no
|| mdo sde pa rnams kyi ji lta bu yin |’phags pa’i chos (73b1) rnams ma skyes pa’i rgyud ni
so so’i skye bo ñid yin no źes bya ba’o ||

yaṅ ma thob pa ’di ji ltar rnam par ñams par ’gyur źe na | chos gaṅ gi ma thob pa gaṅ yin pa
de ni |

de thob daṅ | sa ’phos nas ni rnam ñams ’gyur ||

re źig ’di lta ste | ’phags pa’i lam gyi ma rñed pa ni so so’i skye bo (2) ñid de | de ni de
rñed pa daṅ sa ’phos pa las rnam par ñams par ’gyur te |gźan dag gi yaṅ de bźin du sbyar
bar bya’o ||rnam par ñams par ’gyur źes bya ba ni ma thob pa de ma thob pa skye źiṅ thob pa
’chad par ’gyur ro ||ci ma thob pa daṅ thob pa dag gi yaṅ thob pa daṅ | (3) ma thob pa yod
dam |smras pa | gñi ga’i yaṅ gñi ga yod do ||de lta na thob pa rnams thug pa med par thal
bar ’gyur ba ma yin nam |phan tshun ldan pa’i phyir thug pa med par thal bar mi ’gyur ro
||chos bdag ñid gtogs pa gsum skye ste |chos de daṅ | de’i thob pa daṅ | (4) thob pa’i thob
pa’o ||de la thob pa skyes pas chos de daṅ | thob pa’i thob pa daṅ ldan par ’gyur la |thob
pa’i thob pa skyes pas thob pa kho na daṅ ldan par ’gyur bas de’i phyir thug pa med pa
ma yin no ||de ltar byas na skad cig ma gñis pa la dge ba’aṅ ruṅ ñon moṅs pa can yaṅ ruṅ
(5) chos bdag gñid gtogs par gsum gyi thob pa gsum skye bar ’gyur la |de dag gi rjes kyi
thob pa yaṅ gsum yin pas drug tu ’gyur ro ||skad cig ma gsum pa la ni skad cig ma daṅ po daṅ
gñis pa la skyes pa’i rdzas rnams kyi thob pa dgu po rjes kyi thob pa daṅ bcas pas (6)
bco brgyad du ’gyur ro ||de ltar thob pa rnams goṅ nas goṅ du spel ba’i ’gres kyis bskyed
na srog chags gcig la yaṅ skad cig skad cig la ’das pa daṅ ma ’oṅs pa’i ñon moṅs pa daṅ |
ñe ba’i ñon moṅs pa daṅ | skyes nas thob pa’i dge ba’i skad cig ma mtshuṅs par ldan pa (7)
daṅ lhan cig ’byuṅ bar bcas pa thog ma daṅ tha ma med pa’i ’khor bar gtogs pa thams cad kyi
mtha’ yas pa dag skye bar ’gyur bas sems can rnams kyi so so’i rgyud kyi lus kyi skad cig
ma la rdzas mtha’ yas pa can dag ’byuṅ ṅo ||kye ma ’di ni thob pa rnams kyi dga’ ston chen
po (74a1) źig ste |de thogs pa med pas ’di ltar go skabs rñed kyi |de lta ma yin na srog
chags gñis pa’i ni nam mkha’ la go skabs yod par mi ’gyur ro ||


| ’du byed phuṅ po bźi las gźan |

| gzugs daṅ | tshor ba daṅ | ’du śes daṅ | rnam par śes pa daṅ phuṅ po bźi las gźan pa’i ’du
byed rnams ni ’du byed kyi phuṅ (3)po’o || bcom ldan ’das kyis mdo las | sems pa tshogs drug
go źes gsuṅs pa ni gtso bo yin pa’i phyir te |de ni las kyi raṅ bźin yin pa’i phyir mṅon
par ’du bya ba la gtso bo yin no || de ñid kyi phyir bcom ldan ’das kyis | ’dus byas mṅon
par ’du (4)byed de |de lta bas na ’du byed ñe bar len pa’i phuṅ po źes gsuṅs so || de lta
ma yin na sems las byuṅ ba lhag ma rnams daṅ ldan ba ma yin pa rnams phuṅ por ’dus pa’i
phyir sdug bsṅal daṅ kun ’byuṅ ba’i bden pa ñid du mi ’gyur bas yoṅs su śes pa daṅ spaṅ bar
(5)yaṅ mi ’gyur ro || bcom ldan ’das kyis ni | chos gcig mṅon par ma śes śiṅ yoṅs su ma
śes par yaṅ sdug bsṅal gyi mthar byed par ṅa mi smra’o źes gsuṅs la |de bźin du ma spaṅs
par yaṅ źes gsuṅs te |de lta bas na gdon mi za bar de dag ’du byed (6)kyi phuṅ por bsdus par
khas blaṅ bar bya’o |

| de gsum |

tshor ba daṅ | ’du śes daṅ | ’du byed kyi phuṅ po dag ste | skye mched daṅ | khams rnam par
gźag pa ni |

rnam rig byed min daṅ | ’dus ma byas rnams bcas pa ni | | chos kyi skye mched khams źes (7)bya
|

| de ltar na rdzas bdun po de dag ni chos kyi skye mched daṅ | chos kyi khams źes bya’o |


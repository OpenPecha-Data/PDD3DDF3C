| ’o na ni mig kyaṅ rtog par byed pa ñid med na | ji ltar lta ba (7)yin źe na | gzugs la lta
ba’i don gyis te | gaṅ gi phyir

| mig gis gzugs rnams mthoṅ |

gal te mig gis mthoṅ bar gyur na | rnam par śes pa gźan daṅ ldan pas kyaṅ mthoṅ bar ’gyur ro
źe na | | mig thams cad kyis mthoṅ ba ni ma yin pa ñid do | | ’o na ci źe na

| brten bcas |

gaṅ gi tshe rnam (48a1)par śes pa daṅ bcas pa de’i cho mthoṅ gi gźan du ni ma yin no || de lta
na ’o na ni mig la brten pa’i rnam par śes pa de kho nas mthoṅ bar ’gyur ro źe na |

de la brten pa’i rnam par śes pas

mthoṅ ṅo źes ṅes par bya bar nus pa ni min no | | ci’i phyir źe na

| gaṅ phyir bar du chod pa yi | | (2)gzugs ni mthoṅ ba min phyir lo |

| gaṅ gi phyir rtsig pa la sogs pas bar du chod pa’i gzugs mi mthoṅ ṅo źes grag go || gal te
rnam par śes pas mthoṅ bar gyur na de ni thogs pa med pa’i phyir rtsig pa la sogs pa la yaṅ
thogs pa med pas gzugs bsgribs pa la yaṅ mthoṅ bar ’gyur ro || bsgribs (3)pa la ni mig
gi rnam par śes pa mi skye ba ñid de | de bas na ma skyes pas ji ltar mthoṅ bar ’gyur |ci
ste mi skye |gaṅ gi ltar na mig gis mthoṅ ba de’i ltar na ni mig thogs pa daṅ bcas pa’i phyir
bsgribs pa la ’jug pa med pas rnam par śes pa yaṅ rten daṅ lhan cig tu yul gcig la ’jug
pa’i phyir mi skye (4)bar mi ruṅ ṅo || mig kyaṅ lus kyi dbaṅ po bźin du yul de phrad pa
źig yin nam ci na |’di ltar thogs pa daṅ bcas pa’i phyirbsgribs pa mi mthoṅ mchiṅ bu daṅ |
lhaṅ tsher daṅ śel daṅ chu dag gis bar du chod pa yaṅ ji ltar mthoṅ bar ’gyur te |de lta
bas na mig thogs pa daṅ bcas pa’i phyir gzugs (5)bsgribs pa mi mthoṅ ba ni ma yin no || ’o
na ji lta źe na |gaṅ la snaṅ ba la gegs med na gzugs bsgribs bźin du yaṅ de la mig gi rnam
par śes pa skye ba ñid yin la |gaṅ la gegs yod pa de ni mi skye bas ma skyes pa’i phyir
bsgribs pa mi mthoṅ ṅo || ’o na gaṅ mdo las | gaṅ mig gis gzugs rnams (6)mthoṅ nas źes gsuṅs
so || der ni dgoṅs pa ni de la brten te źes bya ba ’di yin te | dper na yid kyis chos rnams
rnam par śes par byas nas źes gsuṅs pa lta bu’o || yid ni ’das pa yin pa’i phyir | |
chos rnams rnam par mi śes so || ’o na ci ltar źe na | yid kyi rnam par śes pas so || (7)yaṅ
na brten pa’i las brten la ñe bar btags pa yin te |dper na khri’u dag ’bod do źes gsuṅs
pa lta bu’o || ji ltar mdo las | mig gi rnam par śes pas śes par bya ba’i gzugs yid du ’oṅ
ba sdug pa rnams źes gsuṅs pa lta bu ste |de dag mig gis rnam par mi śes so |mdo las | bram
ze (48b1)mig ni ’di lta ste | gzugs rnams mthoṅ bar bya ba la sgo yin no źes kyaṅ gsuṅs
te | de’i phyir mig gi sgo nas mig gi rnam par śes pas mthoṅ ṅo źes bya bar khoṅ du chud
do || der ni lta ba la sgo źes bya bar zad do | | mig ni gzugs rnams mthoṅ bar bya ba la
lta ba yin no źes bya ba ’di ni mi ruṅ ṅo || gal (2)te rnam par śes pas mthoṅ na gaṅ gis rnam
par śes śe na | ’di gñis la khyad par yaṅ ci źig yod de |gaṅ gis gzugs rnam par śes pa
de ñid kyis ’di mi mthoṅ mod |dper na śes rab ’ga’ źig la mthoṅ źas kyaṅ bya | rab tu śes
pa źes kyaṅ bya ba de bźin du | rnam par śes pa ’ga’ źig la mthoṅ (3)źes kyaṅ bya ste | rnam
par śes pa źes kyaṅ bya’o || gźan dag na re nigal te mig gis mthoṅ na mig byed pa por
gyur pa’i lta ba’i bya ba gźan gaṅ źig yin pa brjod dgos so źes zer ro || de ni klan kar mi
ruṅ ste |ji ltar rnam par śes pas śas so źes bya bar ’dod la |de la byed pa po daṅ bya ba’i
bye brag kyaṅ med (4)pa de bźin du ’di la yaṅ ruṅ bar ’gyur ro |gźan dag na re ni mthoṅ
ba nimig gi rnam par śes pa yin la | mig ni de’i rten du gyur pa’i phyir mthoṅ ba źes bya
ste| dper na sgrogs ba’i rten du gyur pa’i phyir dril sgrogs sa źas bya ba bźin no źes zer
ro || de ltar na mig gi rnam par śes pa’i rten du gyur ba’i phyir (5)rnam par śes so źes
bya bar yaṅ ’gyur ba ma yin nam źe na |mi ’gyur te |’jig rten na rnam par śes pa de ni mthoṅ
ba’o źes grags te |’di ltar de skyes na gzugs mthoṅ ṅo źes zer gyi rnam par śes so źes
ni mi zer ro || bye brag tu bśad pa las kyaṅ | mig daṅ phrad ciṅ rnam par śes pas ñams su
myoṅ (6)ba la mthoṅ ba źes bya ba’o źes ’byuṅ ste |de lta bas na mig gis mthoṅ ba kho na
źes bya’i | rnam par śes pa źes ni mi bya’o || rnam par śes pa ni yod pa tsam gyis gzugs
rnam par śes pas so źes bya ste |dper na ñi mas ñin par byed do źes bya ba bźin no | | mdo
sde pa rnams na re ni nam mkha’ ldan (7)pa ’dis ci dgos || mig daṅ gzugs rnams la brten nas
mig gi rnam par śes pa skye ba de la lta ba ni su źig yin | lta ba ni gaṅ źig yin te |’di
ni byed pa med pa daṅ chos tsam daṅ rgyu daṅ ’bras bu tsam du zad la |de la yaṅ tha sñad
du gdags pa’i don du ’dun pa’i sgo nas mig gis mthoṅ ṅo || rnam (49a1) par śes pas rnam
par śes so źes ñe bar ’dogs par byed pas ’di la mṅon par źen par mi bya’o || bcom ldan ’das
kyis kyaṅ ljoṅs kyi mi’i tshig la mṅon par źen par mi bya’o | | ’jig rten gyi miṅ la mṅon
par brgyug par mi bya’o źes gsuṅs so źes zer ro || mig gis (2)mthoṅ ṅo | | rna bas thos
so | snas tshor ro | | lces myoṅ ṅo | | lus kyis reg go |


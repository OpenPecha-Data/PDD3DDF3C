| rnam par smin pa las skyes pa’i khams rnams ni (44b1)du | rgyas pa las byuṅ ba rnams ni du
| rgyu mthun pa las byuṅ ba rnams ni du | rdzas daṅ ldan pa rnams ni du | skad cig pa rnams
ni du źe na |smras pa

| rnam par smin las skyes pa daṅ | | rgyas las byuṅ ba naṅ gi lṅa |

| re źig mig la sogs pa naṅ gi khams lṅa po dag ni rnam par smin pa las skyes pa yaṅ (2)yin
la | rgyas pa las byuṅ ba yaṅ yin no || rgyu mthun pa las byuṅ ba ni med de | de dag las ma
gtogs pa rgyu mthun pa med pa’i phyir ro || de la rnam par smin pa’i rgyu las skyas pa ni
rnam par smin pa las skyes pa ste |bar gyi tshig mi mṅon par byas pa’i phyir ba laṅ gi śiṅ
rta źes bya ba lta bu’o || yaṅ na (3)’bras bu’i dus su phyin pa’i las ni rnam par smin
pa źes bya ste |rnam par smin par ’gyur ba’i phyir ro | | de las skyes pa ni rnam par smin
pa las skyes pa rnams so || ’bras bu ni rnam par smin pa kho na yin pas rnam par smin pa’o
|| yaṅ na rgyu la ’bras bu btags pa yin te | dper na ’bras bu la rgyu btags (4)parag pa’i
skye mched drug po ’di dag ni sṅon gyi las yin par rig par bya’o źes gsuṅs ba lta bu’o ||
zas daṅ | legs par bya ba daṅ | gñid log pa daṅ | tiṅ ṅe ’dzin gyi khyad par dag gis rgyas
par byas pa rnams ni rgyas pa las byuṅ ba dag go || gźan dag na re ni tshaṅs par spyod
pas kyaṅ rgyas (5)par byed do źes zer te | des ni mi gnod pa tsam du zad kyi rgyas pa ni ma
yin no || rgyas pa’i rgyud ni rnam par smin pa’i rgyud la phyir bźin du kun tu bsruṅ ṅo
|| sgra ni rgyas pa las byuṅ ba daṅ |

rgyu mthun pa las byuṅ ba yod kyi | sgra ni rnam smin las skyes min |

| ci’i phyir źe na | ’dod dgur ’byuṅ ba’i phyir ro || ’o (6)na gaṅ bstan bcos btags pa las |
tshig rtsub po spoṅ ba śin tu bsgom pa’i phyir skyes bu chen po’i mtshan tshaṅs pa’i dbyaṅs
ñid ’grub po źes gsuṅs so || kha cig na re ni brgyud pa ’di ni gsum pa yin te |las dag
las ni ’byuṅ ba rnams ’grub | ’byuṅ ba rnams las ni sgra ’grub po źes zer (7)ro || kha cig
na re brgyud pa ’di ni lṅa pa yin te | las dag las na rnam par smin pa las skyes pa’i ’byuṅ
ba rnams ’grub | de dag las ni rgyas pa las byuṅ ba rnams ’grub | de dag las ni rgyu mthun
pa las byuṅ ba rnams ’grub bo || de dag las ni sgra ’grub po źes zer ro | | de lta na
’o na ni lus kyi (45a1)tshor ba yaṅ las las skyes pa’i ’byuṅ ba las byuṅ ba’i phyir rnam par
smin pa ma yin par ’gyur ro || gal te sgra bźin du rigs pa daṅ ’gal bar gyur na rnam par
smin pa ma yin par ’gyur ro |

| rgyu mthun las byuṅ rnam smin skyes | | thogs pa med pa brgyad |

brgyad gaṅ źe na | sems (2)kyi khams bdun dag daṅ | chos kyi khams te skal pa mñam ba daṅ kun
du ’gro ba’i rgyus bskyed pa rnams ni rgyu mthun ba las byuṅ ba dag go || rnam par smin
pa’i rgyus bskyed pa rnams ni rnam par smin pa las skyes pa dag go | | rgyas pa las byuṅ ba
ni med de | thogs pa med pa rnams la rgyas pa med pa’i (3)phyir ro |


| khams ṅa dag gcig ni ’byuṅ ba’i ṅo bo ñid yin | du dag gcig ni ’byuṅ ba las gyur pa yin źe
na

| reg bya rnam pa gñis yin te |

’byuṅ ba dag daṅ | ’byuṅ ba las gyur pa’o | | de la ’byuṅ ba dag ni bźi’o | | ’byuṅ ba (43b1)las
gyur pa ni ’jam pa ñid la sogs pa rnam pa bdun ta |’byuṅ ba dag la yod pa’i phyir ro
|

| lhag ma gzugs can dgu po ni || ’byuṅ gyur |

dbaṅ po lṅa’i khams dag daṅ yul bźi ste | khams dgu po de rnams ni ’byuṅ ba las gyur pa dag
kho na’o |

| chos khams phyogs gcig kyaṅ |

’byuṅ (2)ba las gyur pa ste | rnam par rig byed ma yin ba źes bya’o || lhag ma sems kyi khams
bdun daṅ | rnam par rig byed ma yin pa ma gtogs pa chos kyi khams ni gñis ga ma yin pa’o
|| btsun pa saṅs rgyas lha na re ni skye mched bcu po dag ni ’byuṅ ba tsam mo źes zer ro
|| de ni de lta ma yin te | (3)mdo las ’byuṅ ba rnams ni bźi ñid daṅ | sra ba la sogs pa’i
mtshan ñid du ṅes par gzuṅ ba’i phyir la |de dag kyaṅ reg bya yin pa’i phyir ro || mig la
sogs pas kyaṅ sra ba la sogs pa mi ’dzin la | lus kyi dbaṅ pos kyaṅ kha dog la sogs pa ma
yin no || mdo las kyaṅ dge sloṅ mig ni naṅ (4)gi skye mched yin te | ’byuṅ ba chen po bźi
dag rgyur byas pa gzugs daṅ ba gzugs can bstan du med la thogs pa daṅ bcas pa ste lus kyi
bar du yaṅ de bźin no || dge sloṅ gzugs rnams ni phyi’i skye mched yin te | ’byuṅ ba chen
po bźi dag rgyur byas pa gzugs can bstan du yod la thogs pa (5)daṅ bcas pa yin no |dge sloṅ
sgra ni byi’i skye mched yin te | ’byuṅ ba chen po bźi dag rgyur byas pa gzugs can bstan
du med la thogs pa daṅ bcas pa ste |dri daṅ ro yaṅ de bźin no || dge sloṅ reg bya rnams
ni phyi’i skye mched yin te | ’byuṅ ba chen po bźi dag daṅ | ’byuṅ ba chen po bźi dag rgyur
byas (6)pa gzugs can bstan du med la thogs pa daṅ bcas pa’o źes gsuṅs te |reg bya’i skye
mched kyi phyogs gcig kho nas ’byuṅ ba rnams bsdus pa’i phyir lhag ma rnams ni ’byuṅ ba dag
ma yin no źes bya bar gsal bar kun du bstan pa yin no || ’o na mdo las | gaṅ mig gi śa’i
goṅ bu la sra ba mkhraṅ (7)bar gyur pa gaṅ yin pa źes gsuṅs so |de daṅ tha mi dad par ’jug
pa’i śa’i goṅ bu la de skad du bstan par zad do || mṅal du ’jug pa las | dge soṅ ’di ni
khams drug pa yin no źes gsuṅs so | | sems can gyi rdzas kyi gźi bstan pa’i phyir te |yaṅ
reg pa’i skye mched drug ces gsuṅs pa’i (44a1)phyir daṅ | sems las byuṅ ba rnams med par
thal bar ’gyur ba’i phyir ro || sems ñid sems las byuṅ ba rnams yin no źes bya bar khas blaṅs
par rigs pa yaṅ ma yin te| mdo las | ’du śes daṅ sems pa’i chos ’di ni sems las byuṅ ba
sems la brten pa’o źes ’byuṅ (2)ba’i phyir daṅ | sems ’dod chags daṅ bcas pa la sogs pa
’byuṅ ba’i phyir ro || de lta bas na khams rnams kyi ’byuṅ ba daṅ ’byuṅ ba las gyur pa ñid
ni ji skad bśad pa bźin yin no |

| bsags pa rnams ni du | bsags pa ma yin pa rnams ni du źe na

| gzugs can bcu ni bsags pa’o |

| dbaṅ (3)po’i khams lṅa daṅ yul lṅa dag nirdul phra rab ’dus pa yin pa’i phyir bsags pa dag
go |


| gaṅ dag khams bco brgyad bstan pa de dag las bstan du yod pa rnams ni du | bstan du med pa
rnams ni du źe na |

bstan yod ’dir ni gzugs gcig tu |

| de ni ’di ni ’di na ’o | | che ge mo źig na’o źes bstan par nus so | | lhag ma rnams ni bstan
du med (7)pa’o źes bśad par ’gyur ro |

| thogs pa daṅ bcas pa rnams ni du | thogs pa med pa rnams ni du źe na |

thogs daṅ bcas pa gzugs can bcu |

| gzugs kyi phuṅ pos bsdus pa’i khams bcu gaṅ dag bśad pa de dag ni thogs pa daṅ bcas pa yin
te |thogs pa (40a1) źes bya ba ni rdugs pa’o | | de yaṅ rnam pa gsum ste |sgrib pa daṅ yul
daṅ dmigs pa la thogs pa’o || de la sgrib pa la thogs pa ni raṅ gi yul du gźan skye ba’i
gegs byed pa ste |dper na lag pa ’am | rdo bal lag pa rdugs śig thogs pa’am | (2)rdo ba yaṅ
de gñis la thogs pa lta bu’o || yul la thogs pa ni mig la sogs pa yul can rnams gzugs la
sogs pa yul rnams la thogs pa ste |btags pa las ji skad du | chu la thogs pa la skam lam
yin pa’i mig kyaṅ yod de |dper na ña rnams kyi lta bu’o || (3)skam thogs la chu la ma yin
pa yaṅ yod de |mi phal che ba’i lta bu’o | | gñi gar thogs pa yaṅ yod de |chu srin byis pa
gsod pa daṅ | sbal pa daṅ | śa za ba daṅ | ña pa la sogs pa rnams kyi lta bu’o || gñi gar
ma yin pa yaṅ yod de | rnam pa de dag ma (4)gtogs pa’o || mig gaṅ mtshan mo thogs la ñin
par ma yin pa yod de |pha waṅ daṅ | ’ug pa la sogs pa rnams kyi lta bu’o | | ñin par thogs
la mtshan mo ma yin pa nimi phal che’i lta bu’o || mtshan mo daṅ ñin par thogs ba ni khyi
daṅ | wa daṅ | rta daṅ | guṅ daṅ | byi la (5)la sogs pa rnams kyi lta bu’o | | gñi gar yaṅ
ma yin pa nirnam pa de dag ma gtogs pa’o źes gsuṅs pa lta bu ste | ’di ni yul la thogs
pa’o || dmigs pa la thogs pa ni sems daṅ sems las byuṅ ba rnams raṅ gi dmigs pa dag la thogs
pa’o || yul daṅ dmigs (6)pa dag la bye brag ci yod ce na |gaṅ la gaṅ źig byed pa de ni
yul yin la |gaṅ źig sems daṅ sems las byuṅ ba rnams kyis ’dzin pa de ni dmigs pa yin no ||
yaṅ ji ltar na raṅ gi yul la dmigs pa la ’jug pa la thogs pa źes bya źe na |de las gźan du
mi ’jug pa’i phyir ro || yaṅ na ’di la gtod pa (7)ni thogs pa yin te |raṅ gi yul la ’jug
pa gaṅ yin pa’o | | de lta bas na ’dir bcu po dag ni sgrib pa la thogs pas thogs pa daṅ bcas
pa ñid du rig par bya ste | phan tshun sgrib pa’i phyir ro || chos gaṅ dag yul la thogs
pas thogs pa daṅ bcas pa de dag sgrib pa la (40b1)thogs pas kyaṅ yin nam źe na | mu bźi
ste |mu daṅ po ni sems kyi khams bdun dag daṅ | chos kyi khams kyi phyogs mtshuṅs par ldan
pa gaṅ yin pa’o || gñis pa ni yul lṅa po dag go | | gsum pa ni dbaṅ po lṅa dag go || bźi
pa ni mtshuṅs bar ldan pa ma gtogs pa (2)chos kyi khams kyi phyogs so || gaṅ dag yul la thogs
pas thogs pa daṅ bcas pa de dag ñid dmigs pa la thogs bas kyaṅ yin nam źe na |tshig phyi
ma daṅ sbyor ba ste | re źig dmigs pa la thogs pa gaṅ dag yin pa de dag ni yul la thogs
pas kyaṅ yin no || yul la (3)thogs pas yin la dmigs pa la thogs pas ma yin pa yaṅ yodde dbaṅ
po lṅa rnams so | | btsun pa gźon nu lan na re ni

gaṅ la yid skye bar ’dod pa la gźan dag gis thogs par byed nus pa de ni thogs pa daṅ bcas ba
yin par śes par bya la | bzlog pa ni thogs pa med (4)par ’dod do źes zer ro |

| thogs ba daṅ bcas pa dag bśad zin to |

| khams bco brgyad po de dag las dge ba rnams ni du | yi dge ba rnams ni du | luṅ du ma bstan
pa rnams ni du źe na |

luṅ ma bstan brgyad |

brgyad po dag gaṅ źe na | thogs pa daṅ bcas pa bcu bśad (5)pa gaṅ dag yin pa |

de dag ñid | gzugs sgra ma gtogs

dbaṅ po lṅa rnams daṅ | dri daṅ ro daṅ reg bya’i khams rnams daṅ brgyad pode dag ni dge ba daṅ
mi dge ba’i ṅo bor luṅ bstan du med pa’i phyir luṅ du ma bstan pa dag go || gźan dag na
re ni rnam par smin pa’i phyir (6)luṅ bstan du med pa’i phyir źes zer te | de ltar na ni
zag pa med pa la thal bar ’gyur ro |


| gzugs la sogs pa phuṅ po lṅa | | źes smras pa

de la | gzugs ni dbaṅ po lṅa daṅ don | | lṅa daṅ rnam rig byed min ñid |

| dbaṅ po lṅa po mig daṅ rna ba daṅ | | sna daṅ | lce daṅ | lus kyi dbaṅ po rnams daṅ |don lṅa
po mig la sogs pa rnams de dag ñid kyi yul gaṅ dag yin pa gzugs daṅ | sgra daṅ | dri daṅ
| ro daṅ | reg bya rnams daṅ |rnam par rig byed ma yin pa stede sñed cig ni gzugs kyi phuṅ
po’o || de la gzugs la sogs pa ’di dag smos pa gaṅ dag yin pa |

de dag rnams kyi rnam śes rten | | mig la sogs gzugs daṅ ba rnams |

| gzugs daṅ | sgra daṅ | dri daṅ | ro daṅ | reg bya’i rnam par śes pa rnams kyi rten du gyur
pa gzugs daṅ ba’i bdag ñid lṅa po gaṅ dag yin pa de dag ni go rims bźin du mig daṅ | rna
ba daṅ | sna daṅ | lce daṅ | lus dag yin par rig par bya ste |bcom ldan ’das kyis ji skad
du dge sloṅ mig ni naṅ gi skye mched de | ’byuṅ ba chen po bźi dag rgyur byas pa gzugs daṅ
ba’o źes rgyas par gsuṅs pa lta bu’o || yaṅ na mig la sogs pa ’di dag smos pa gaṅ dag yin
pa | de dag rnams kyi rnam śes rten | | mig la sogs gzugs daṅ ba rnams || mig gi rnam par
śes pa la sogs pa’i rten yin no źes bya ba’i tha tshig ste |de ltar bśad na rab tu byed pa
las |


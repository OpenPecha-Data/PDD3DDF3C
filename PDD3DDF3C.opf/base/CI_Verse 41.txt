| khams bco brgyad po dag las lta ba ni du | lta ba ma yin pa ni du źe na |

mig daṅ chos kyi khams phyogs ni | lta ba yin te |

de gaṅ źe na | smras pa

| rnam pa brgyad |

’jig tshogs la lta ba la sogs pa la lta ba lṅa dag daṅ | ’jig rten pa’i yaṅ dag pa’i lta (3)ba
daṅ | slob pa’i lta ba daṅ | mi slob pa’i lta ba ste | chos kyi khams rnam pa brgyad po
’di dag ni lta ba yin no | | lhag ma ni lta ba ma yin no | | de la ’jig tshogs la lta ba
la sogs pa ni phra rgyas bstan par ston pa’i dus la ’bab par ’gyur ro || ’jig rten pa’i yaṅ
dag pa’i lta ba ni yid kyi rnam par śes (4)pa daṅ mtshuṅs par ldan pa’i śes rab dge ba zag
pa daṅ bcas pa’o || slob pa’i zag pa med pa’i lta ba ni slob pa’i ’o | | mi slob pa ni
mi slob pa’i ’o || sprin daṅ bcas pa daṅ sprin med pa’i mtshan mo daṅ ñin mo gzugs la lta
ba bźin du ’jig rten pa ñon moṅs pa can daṅ ñon moṅs pa can ma yin pa daṅ | slob (5)pa daṅ
mi slob pa’i lta ba dag gis chos la lta ba’o || yaṅ ci’i phyir yid kyi rnam par śes pa daṅ
mtshuṅs par ldan pa kho na la ’jig rten pa’i yaṅ dag pa’i lta ba źes bya źe na |’di ltar
|

rnam śes lṅa daṅ mtshuṅs skyes blo | | ṅes rtog med phyir lta ma yin |

| rtog par byed pa ni lta ba yin te | ṅes par sems (6)pa la źugs pa dag lta ba yin na rnam par
śes pa lṅa daṅ lhan cig skyes pa’i śes rab ni de lta ma yin te |de lta bas na ’di ni lta
ba ma yin no | | de ñid kyi pyir śes rab ñon moṅs pa can nam ñon moṅs pa can ma yin pa gźan
yaṅ lta ba ma yin no |


| yaṅ mig gi rnam par śes pa ni gñi (3)ga la rag lus te skye na | ci’i phyir mig la sogs pa
kho na la rten źes bya’i gzugs la sogs pa ni ma yin źe na

| de dag gyur pas ’gyur ñid phyir | | rten ni mig la sogs pa yin |

| khams rnams źes bya bar sbyar te |mig la sogs pa rnams gyur pas rnam par śes pa rnams ’gyur
ba yin (4)te | phan pa daṅ gnod pa daṅ | gsal ba daṅ mi gnod pa daṅ mi gsal ba ñid kyi rjes
su byed pa’i phyir ro | | gzugs la sogs pa rnams gyur pas ni de dag ’gyur ba ma yin te
|de lta bas na de dag la rag lus pa’i phyir de dag ñid rten yin no | | źes bya ba ni śin
tu legs pa yin gyi gzugs la sogs (5)pa ni ma yin no |

| yaṅ de dag gis ni gzugs la sogs pa rnam par śes na | ci’i phyir mig gi rnam par śes pa źes
bya ba nas | yid kyi rnam par śes pa źes bya ba’i bar yin gyigzugs kyi rnam par śes pa źes
bya ba nas chos kyi rnam par śes pa źes bya ba’i bar du ni ma yin źe na |gaṅ gi (6)phyir
de dag gi rten ni mig la sogs pa yin na |

de’i phyir thun moṅ ma yin phyir | | de dag gis ni rnam śes bstan |

| ji ltar na thun moṅ ma yin pa ñid yin źe na | mig ni rnam par śes pa gźan gyi rten du ’gyur
bar mi nus la |gzugs ni yid kyi rnam par śes pa’i dmigs par yaṅ ’gyur (7)la | mig gi rnam
par śes pa gźan gyi dmigs par yaṅ ’gyur te |lus kyi bar du yaṅ de daṅ ’dra bar rig par bya’o
|| de lta bas na rten du gyur pa’i phyir daṅ | thun moṅ ma yin pa’i phyir de dag kho
nas rnam par śes pa bstan gyi gzugs la sogs pas ni ma yin te |dper na rṅa bo che’i sgra (51b1)daṅ
| nas kyi myu gu bźin no |

| yaṅ lus dag la gnas te mig gis gzugs rnams la lta ba nas | ci lus daṅ mig daṅ gzugs daṅ rnam
par śes pa de rnams gcig pa kho na źig yin nam | ’on te gźan gyis pa yaṅ yin źe na |smras
pa | thams cad la bye brag yod de |’dod pa’i (2)khams su skyes pa raṅ gi mig gis raṅ gi
gzugs rnams la lta ba ni thams cad raṅ gis pa yin no || de ñid raṅ gi gzugs rnams la bsam
gtan daṅ po’i mig gis lta ba na lus daṅ gzugs dag ni raṅ gi sa pa yin la | rnam par śes pa
daṅ mig dag ni de’i sa pa yin no | | bsam gtan daṅ po’i (3)sa pa dag la lta na ni gzugs
rnams kyaṅ de’i sa pa yin no || raṅ gi gzugs rnams kyaṅ bsam gtan gñis pa’i mig gis lta ba
na lus daṅ gzugs dag ni raṅ gis pa yin la | mig ni de’i sa pa yin no | | mig gi rnam par
śes pa’i sa ni bsam gtan daṅ pho’i sa pa yin no || bsam gtan daṅ (4)po’i sa pa dag la lta
ba na rnam par śes pa daṅ gzugs dag ni de’i sa pa yin la | lus ni ’dod pa na spyod pa yin
no || mig ni bsam gtan gñis pa’i sa pa yin no | | bsam gtan gñis pa’i sa pa dag la lta ba
na mig daṅ gzugs dag ni de’i sa pa yin la | lus ni ’dod pa na spyod pa yin no | | rnam (5)par
śas pa ni bsam gtan daṅ po’i sa pa yin te |de ltar bsam gtan gsum pa daṅ | bsam gtan bźi
pa’i sa pa’i mig gis de dag gis pa daṅ | sa ’og ma pa’i gzugs rnams la lta ba yaṅ de bźin
du sbyar bar bya’o || bsam gtan daṅ po’i skyes pa raṅ gi mig gis raṅ gi gzugs rnams la
(6)lta ba na thams cad raṅ gis pa yin no | | ’og ma rnams la lta ba ni gsum raṅ gis pa yin
no || raṅ gi gzugs rnams la bsam gtan gñis pa’i mig gis lta ba na gsum ni raṅ gis pa yin
la | mig ni de’i sa pa yin no || ’dod pa na spyod pa rnams la lta ba na lus daṅ rnam par śes
pa dag na raṅ gi (7)sa pa yin la | gzugs rnams ni ’og ma pa yin no | | mig ni de’i sa pa
yin no || bsam gtan gñis pa rnams la lta ba na mig daṅ gzugs ni de’i sa pa yin la | lhag
ma ni raṅ gis pa yin te |bsam gtan gsum pa la sogs pa’i mig gis lta ba’i yaṅ de bźin du sbyar
ro || bsam (52a1) gtan gñis pa la sogs par skyes pa raṅ daṅ gźan gyi mig dag gis raṅ
daṅ gźan gyis pa’i gzugs rnams la lta ba la yaṅ ci rigs par sbyar bar bya’o |


bśad ma thag pa’i lṅa po de ñid las so ||

de las sems ni bźi dag go ||

mi slob pa’i sems de’i mjug thogs su ni sems bźi ’byuṅ ste |khams gsum pa’i dge ba daṅ | mi
slob pa’o ||sems bcu gñis rdzogs so | ||

| (6) yaṅ

bcu gñis de dag ñi śur yaṅ bśad de |

ji ltar byas nas śe na

| gsum du skyes nas thob pa daṅ || sbyor byuṅ dge rnams gñis phye nas |

khams gsum po dag tu skyes nas thob pa daṅ sbyor ba las byuṅ ba’i dge ba’i sems rnam pa gñis
su dbye’o ||

rnam smin skyes daṅ (7) spyod lam pa || bzo yi gnas daṅ sprul pa daṅ ||’dod na luṅ bstan min
rnam bźir ||

phye nas źes bya bar sbyar te | ’dod pa na spyod pa’i ma bsgribs la luṅ du ma bstan pa la nirnam
par smin pa las skyes pa daṅ | spyod lam pa daṅ | bzo’i gnas pa daṅ | sprul pa’i (105a1)
sems daṅ rnam pa bźir dbye’o ||

gzugs na bzo ma gtogs pa’o ||

gzugs kyi khams ni rnam pa gsum dbye ste | de na bzo med pa’i phyir bzo’i gnas pa ma gtogs so
||de ltar na sems bcu gñis po de dag ni yaṅ dge ba drug daṅ |ma (2) bsgribs la luṅ du ma
bstan pa bdun du phye nas ñi śur ’gyur ro ||gzugs med pa’i khams na ni spyod lam la sogs
pa med pa’i phyir spyod lam pa la sogs pa’i sems med do ||de dag gi dmigs pa ni gzugs daṅ
| dri daṅ ro daṅ reg bya rnams yin no ||bzo’i (3) gnas pa ni sgra yaṅ yin no ||yid kyi rnam
par śes pa dag kho na yin no ||spyod lam pa daṅ | bzo’i gnas pa dag gi sbyor ba pa ni rnam
par śes pa’i tshogs lṅa yin no ||gźan dag na re bzo’i gnas pas mṅon par bsgrubs pa’i yid
kyi rnam par śes pa skye mched bcu (4) gñis la dmigs pa yaṅ yod do źes zer ro ||

yaṅ sems ñi śu po ’di dag las gaṅ gi mjug thogs su gaṅ źig ’byuṅ źe na |re źig ’dod pa na spyod
pa’i brgyad las sbyor ba las byuṅ ba’i mjug thogs su ni sems bcu ’byuṅ ste |mṅon par śes
pa’i ’bras bu ma gtogs (5) pa raṅ gis pa bdun daṅ |gzugs na spyod pa’i sbyor ba las byuṅ
ba daṅ | slob pa daṅ | mi slob pa’o ||de ni brgyad kyi mjug thogs su ’byuṅ ste | raṅ gi
dge ba daṅ | ñon moṅs pa can dag daṅ | gzugs na spyod pa’i sbyor ba las byuṅ ba daṅ | ñon
moṅs pa can dag daṅ | (6) slob pa daṅ | mi slob pa dag las so ||skyes nas thob pa’i mjug thogs
su ni dgu ste |mṅon par śes pa’i ’bras bu ma gtogs pa raṅ gi sa pa bdun daṅ | gzugs daṅ
gzugs med pa na spyod pa’i ñon moṅs pa can dag go ||de ni bcu gcig gi mjug thogs su (7)
’byuṅ ste |sṅa ma bźin du raṅ gi bdun daṅ | gzugs na spyod pa’i sbyor ba las byuṅ ba daṅ
| ñon moṅs pa can dag daṅ | slob pa daṅ | mi slob pa dag las so ||mi dge ba daṅ | bsgribs
la luṅ du ma bstan pa’i mjug thogs su ni bdun te | sṅa ma bźin du raṅ gi dag kho na’o ||(105b1)
de dag ni sems bcu bźi’i mjug thogs su ’byuṅ ste |raṅ gi bdun daṅ | sbyor ba las byuṅ
ba daṅ | mṅon par śes pa’i ’bras bu dag ma gtogs pa gzugs na spyod pa bźi daṅ |sbyor ba
las byuṅ ba ma gtogs pa gzugs med pa na spyod pa gsum las so ||spyod lam pa (2) daṅ | rnam
par smin pa las skyes pa’i mjug thogs su ni brgyad de |sbyor ba las byuṅ ba daṅ | mṅon par
śes pa’i ’bras bu dag ma gtogs pa raṅ gi sa pa drug daṅ | gzugs daṅ gzugs med pa na spyod
pa’i ñon moṅs pa can dag go ||de dag ni sems bdun gyi mjug (3) thogs su ’byuṅ ste | sṅa
ma bźin du raṅ gi bdun kho na las so ||bzo’i gnas pa’i mjug thogs su ni drug ste | sbyor ba
las byuṅ ba daṅ | mṅon par śes pa’i ’bras bu dag ma gtogs pa raṅ gi rnams kho na’o ||de
ni bdun gyi mjug thogs su ’byuṅ ste | mṅon par śes pa’i (4) ’bras bu ma gtogs pa raṅ gi dag
kho na las so ||mṅon par śes pa’i ’bras bu’i mjug thogs su ni gñis te | mṅon par śes pa’i
’bras bu daṅ raṅ gi drug daṅ | gzugs na spyod pa’i sbyor ba las byuṅ ba’o ||de yaṅ de gñis
kho na las so ||

da ni gzugs na spyod pa’i (5) drug gi brjod par bya ste | sbyor ba las byuṅ ba’i mjug thogs
su ni bcu gñis te |’dod pa na spyod pa’i dge ba dag daṅ | mṅon par śes pa’i ’bras bu daṅ |
raṅ gi drug daṅ | gzugs med pa na spyod pa’i sbyor ba las byuṅ ba daṅ | slob pa daṅ | mi
slob pa’o ||de na sems (6) bcu’i mjug thogs su ’byuṅ ste |’dod pa na spyod pa’i sbyor ba las
byuṅ ba daṅ | mṅon par śes pa’i ’bras bu dag daṅ | spyod lam pa daṅ | rnam par smin pa
las skyes pa’i dag ma gtogs pa raṅ gi bźi daṅ | gzugs med pa na spyod pa sbyor ba las byuṅ
ba daṅ | ñon moṅs (7) ba can dag daṅ | slob pa daṅ | mi slob pa dag las so ||skyes nas thob
pa’i mjug thogs su ni brgyad de |’dod pa na spyod pa’i ñon moṅs pa can dag daṅ | mṅon par
śes pa’i ’bras bu ma gtogs pa raṅ gi lṅa daṅ | gzugs med pa na spyod pa’i ñon moṅs pa can
no ||(106a1) de ni lṅa las te | mṅon par śes pa’i ’bras bu ma gtogs pa raṅ gi dag kho na
las so ||ñon moṅs pa can gyi mjug thogs su ni dgu ste |’dod pa na spyod pa’i dge ba dag
daṅ | ñon moṅs pa can dag ste bźi daṅ | mṅon par śes pa’i ’bras (2) bu ma gtogs pa raṅ gi
lṅa’o ||de ni sems bcu gcig gi mjug thogs su ’byuṅ ste |’dod pa na spyod pa’i skyes nas thob
pa daṅ | spyod lam pa daṅ | rnam par smin pa las skyes pa dag daṅ | mṅon par śes pa’i ’bras
bu ma gtogs pa raṅ gi lṅa daṅ | sbyor ba las (3) byuṅ ba ma gtogs pa gzugs med pa na
spyod pa gsum las so ||spyod lam pa’i mjug thogs su ni bdun te |’dod pa na spyod pa’i ñon
moṅs pa can dag daṅ | sbyor ba las byuṅ ba daṅ | mṅon par śes pa’i ’bras bu ma gtogs pa raṅ
gi bźi daṅ | gzugs med pa (4) na spyod pa’i ñon moṅs pa can no ||de ni lṅa’i mjug thogs
su ’byuṅ ste | mṅon par śes pa’i ’bras bu ma gtogs pa raṅ gi dag kho na las so ||rnam par
smin pa las skyes pa yaṅ de daṅ ’dra bar brjod par bya’o ||mṅon par śes pa’i ’bras bu’i mjug
thogs su (5) ni gñis te | raṅ gi sbyor ba las byuṅ ba daṅ | mṅon par śes pa’i ’bras bu
dag kho na’o ||de yaṅ de dag kho na las so ||

da ni gzugs med pa na spyod pa’i bźi brjod par bya ste | sbyor ba las byuṅ ba’i mjug thogs su
ni bdun te |gzugs na spyod pa’i sbyor ba las byuṅ (6) ba daṅ | raṅ gi bźi daṅ | slob pa
daṅ | mi slob pa’o ||de ni sems drug gi mjug thogs su ’byuṅ ste |gzugs na spyod pa’i sbyor
ba las byuṅ ba daṅ | rnam par smin pa las skyes pa ma gtogs pa raṅ gi gsum daṅ | slob pa
daṅ mi slob pa dag las so ||skyes nas (7) thob pa’i mjug thogs su ni bdun te |raṅ gi bźi daṅ
| sa ’og ma pa’i ñon moṅs pa can dag go ||de ni bźi las te | raṅ gi dag kho na las so ||ñon
moṅs pa can gyi mjug thogs su ni brgyad de |raṅ gi bźi daṅ | gzugs na spyod pa’i sbyor
ba las byuṅ ba daṅ | (106b1) ñon moṅs pa can dag daṅ | ’dod pa na spyod pa’i ñon moṅs pa
can dag go ||de ni bcu’i ’jug thogs su ’byuṅ ste |raṅ gi bźi daṅ | ’dod pa daṅ gzugs na spyod
pa’i skye gnas thob pa daṅ | spyod lam pa daṅ | rnam par smin pa las skyes pa dag las
so ||rnam par smin (2) pa las skyes pa’i mjug thogs su ni drug ste |sbyor ba las byuṅ ba
ma gtogs pa raṅ gi gsum daṅ | ’og ma’i ñon moṅs pa can gsum mo ||de ni bźi las te | raṅ gi
dag kho na las so ||slob pa’i mjug thogs su ni drug ste |khams gsum pa’i sbyor ba las byuṅ
ba (3) rnams daṅ | ’dod pa na spyod pa’i skye gnas thob pa daṅ | slob pa daṅ | mi slob pa’o
||de ni bźi las te |sbyor ba las byuṅ ba gsum daṅ | slob pa las so ||mi slob pa’i mjug
thogs su ni lṅa ste | slob pa gcig pu ma gtogs pa slob pa’i mjug thogs ji lta ba bźin du
|(4) de ni lṅa las te |sbyor ba las byuṅ ba gsum daṅ | slob pa daṅ | mi slob pa dag las so
||

ci’i phyir sbyor ba las byuṅ ba’i sems kyi mjug thogs su ni rnam par smin pa las skyes pa daṅ
| spyod lam pa daṅ | bzo’i gnas pa’i sems dag ’byuṅ la | sbyor ba las byuṅ ba ni (5) de
dag las ma yin źe na |de dag ni spyod lam daṅ | bzo mṅon par ’du bya ba la źugs pa’i phyir
daṅ | stobs chuṅ ba daṅ | mṅon par ’du bya ba med par ’jug pa’i phyir sbyor ba las byuṅ ba’i
rjes su mthun pa ma yin no ||’byuṅ ba’i sems ni mṅon par ’du bya ba med par (6) ’jug pas
de ni sbyor ba las byuṅ ba’i sems kyi mjug thogs su ’byuṅ bar rigs so ||de lta na ’o na
ni ñon moṅs pa can dag las kyaṅ sbyor ba las byuṅ ba ’byuṅ bar mi ’gyur te | mi mthun pa’i
phyir ro ||’on kyaṅ ñon moṅs pa kun tu ’byuṅ bas yoṅs su skyo ba la ni de yoṅs su (7) śes
pa las sbyor ba las byuṅ ba mṅon du ’gyur bar rigs so ||’dod pa na spyod pa’i skye gnas
thob pa la ni gsal ba’i phyir slob pa daṅ | mi slob pa daṅ | gzugs na spyod pa’i sbyor ba
las byuṅ ba’i mjug thogs su ’byuṅ gimṅon par ’du bya ba med par ’byuṅ ba’i phyir de (107a1)
las ni de dag mi ’byuṅ ṅo ||gzugs na spyod pa’i ñon moṅs pa can gyi mjug thogs su ni ’dod
pa na spyod pa’i skye gnas thob pa ’byuṅ ste | gsal ba’i phyir ro ||gzugs med pa na spyod
pa’i ñon moṅs pa can gyi mjug thogs su ni gzugs na spyod pa’i (2) skye gnas thob pa mi ’byuṅ
ste | mi gsal ba’i phyir ro ||

yid la byed pa ni gsum ste | raṅ gi mtshan ñid yid la byed pa nidper na gzugs ni gnod par byar
ruṅ ba’i mtshan ñid can no sñam pa de lta bu la sogs pa’o ||spyi’i mtshan ñid yid la byed
pa ni rnam pa bcu drug daṅ ldan (3) pa’o ||mos pa yid la byed pa ni mi sdug pa daṅ | tshad
med pa daṅ | gzugs can gyi rnam par thar pa daṅ | zil gyis gnon pa’i skye mched daṅ |
zad par gyi skye mched la sogs pa dag la’o ||de la yid la byed pa rnam pa gsum gyi mjug thogs
su ’phags pa’i (4) lam mṅon du byed la | de las kyaṅ yid la byed pa rnam pa gsum ste |
de lta na mi sdug pa daṅ | lhan cig pa’i dran pa yaṅ dag byaṅ chub kyi yan lag sgom par byed
do źes bya ba ’di rigs pa yin no ||gźan dag na re spyi yid la byed pa kho na’i mjug thogs
su ’phags pa’i (5) lam mṅon du byed la | de las ni rnam pa gsum ste |mi sdug pas sems
btul nas spyi yid la byed pa’i mjug thogs su ’phags pa’i lam mṅon du byed pade’i phyir brgyud
pa las dgoṅs nas mi sdug pa daṅ lhan cig pa’i dran pa yaṅ dag byaṅ chub kyi yan lag sgom
par (6) byed do źes gsuṅs so źes zer ro ||gźan dag na re ’phags pa’i lam gyi mjug thogs
su yaṅ spyi yid la byed pa kho na’o źes zer ro ||re źig mi lcogs pa med pa la sogs pas gsum
la brten nas ṅes pa la ’jug na ni lam de rnams kyi mjug thogs su (7) ’dod pa na spyod pa’i
skyi yid la byed pa mṅon du byed pa par ’gyur na |gal te bsam gtan gñis pa la sogs pa
la brten nas ṅes pa la ’jug na go ji ltar te |śin tu bskal pa’i phyir ’dod pa na spyod pa
ni mi nus so ||ṅes par ’byed pa’i cha daṅ mthun pa ma (107b1) gtogs par de dag gis pa yaṅ
mi thob bo ||’phags pa ni yaṅ ṅes par ’byed pa’i cha daṅ mthun pa mṅon du mdzad pa yaṅ ma
yin te |’bras bu thob zin pa de’i sbyor ba mṅon du byed pa ni rigs pa ma yin no ||des ni de
daṅ ’dra ba’i spyi yid la byed pa gźan yaṅ’di lta (2) ste | ’du byed thams cad ni mi rtag
pa’o || chos thams cad ni bdag med pa’o || mya ṅan las ’das pa ni źi ba’o sñam pa ’thob
par ’gyur te | de mṅon du byed par ’gyur ro ||de skad du ni mi brjod do ||mi ldogs pa med
pa la brten nas dgra bcom pa ñid ’thob pa’i (3) ldaṅ ba’i sems ni de’i sa pa’am ’dod pa na
spyod pa yin no ||ci yaṅ med pa’i skye mched la brten nas ’thob pa ni de’i sa pa’am srid
pa’i rtse mo pa yin no ||sa lhag ma rnams su ni raṅ gi sa pa kho na’o ||’dod pa’i khams na
ni yid la byed pa gsum ste | thos pa daṅ (4) bsams pa las byuṅ ba daṅ | skyes nas thob pa
rnams so ||gzugs kyi khams na ni gsum ste | thob pa daṅ bsgoms pa las byuṅ ba daṅ | skyes
nas thob pa rnams so || bsams pa las byuṅ ba ni med do ||gaṅ gi tshe de dag sems par rtsom
pa de’i tshe de dag gi tiṅ ṅe (5) ’dzin kho na ñe bar gnas pa yin no ||gzugs med pa’i khams
na ni bsgoms pa las byuṅ ba daṅ | skyes nas thob pa dag go ||de la skyes nas thob pa dag
ma gtogs pa yid la byed pa rnam pa lṅa’i mjug thogs su ’phags pa’i lam mṅon du ’gyur te
| sbyor ba la rag (6) lus pa’i phyir ro ||lam gyi mjug thogs su ni ’dod pa na spyod pa’i
skyes nas thob pa yaṅ mṅon du ’gyur te | gsal ba’i phyir ro ||

gaṅ dag sems bcu gñis bśad pa de dag las sems gaṅ la du źig rñed ce na |

khams gsum pa yi ñon moṅs can || drug daṅ drug (7) daṅ gñis rñed do ||

’dod pa na spyod pa’i ñon moṅs pa can gyi sems mṅon du gyur na | sems drug po ’di dag daṅ mi
ldan pa las rñed de |the tshom gyis dge ba’i rtsa ba’i ñid mtshams sbyor ba daṅ | khams su
slar ldog pa las ’dod pa’i khams kyi dge ba daṅ | khams su slar (108a1) ldog pa daṅ | yoṅs
su ñams pa las mi dge ba daṅ | bsgribs la luṅ du ma bstan pa dag daṅ | gzugs na spyod pa’i
ñon moṅs pa can daṅ |yoṅs su ñams pa las gzugs med pa na spyod pa’i ñon moṅs pa can daṅ
| slob pa’o ||gzugs na spyod pa’i (2) ñon moṅs pa can la yaṅ drug rñed de |khams su slar
log pa las gzugs na spyod pa gsum daṅ | ’dod pa na spyod pa’i ma bsgribs la luṅ du ma bstan
pa daṅ |yoṅs su ñams pa las gzugs med pa na spyod pa’i ñon moṅs pa can daṅ | slob pa’o
||gzugs med pa na spyod pa’i (3) ñon moṅs pa can la ni gñis rñed de |yoṅs su ñams pa las ñon
moṅs pa can de ñid daṅ | slob pa’o ||

gzugs skyes dge la gsum dag go ||

gzugs na spyod pa’i dge ba la sems gsum rñed de | dge ba de ñid daṅ | ’dod pa daṅ gzugs na spyod
pa’i ma bsgribs la luṅ (4) du ma bstan pa dag go ||

slob pa la bźi ||

slob pa de ñid daṅ | ’phags pa’i lam gyis ’dod pa daṅ gzugs kyi khams las ’dod chags daṅ bral
bar byed pa na ’dod pa daṅ gzugs na spyod pa’i ma bsgribs la luṅ du ma bstan pa dag daṅ
| gzugs med pa’i dge ba’o ||

lhag ma de |

(5) lhag mar byas pas lhag ma ste ||sems gaṅ la rñed pa ma bśad pa de la ni de ñid rñed par
blta bar bya’o ||gźan dag la ni khyad par med par

ñon moṅs can gyi sems la ni || mkhas pa rnams kyi dgu rñed brjod ||dge ba’i sems la drug yin
te || luṅ ma bstan la de ñid do ||źes (6) ’chad de |

der mi dge ba’i sems la bdun yin te | źes brjod par bya ste |yaṅ dag pa’i lta bas dge ba’i rtsa
ba’i ñid mtshams sbyor ba las ’dod pa na spyod pa’i dge ba daṅ ’dod chags daṅ bral ba
las ’dod pa daṅ gzugs na spyod pa’i ma bsgribs la luṅ du ma bstan pa dag daṅ | de (7) ni yod
pa’i tiṅ ṅe ’dzin de thob pa las gzugs daṅ gzugs med pa na spyod pa’i dge ba dag daṅ |
des ’jug dgra bcom ñid kyi tshe || slob pa daṅ ni mi slob pa’o || lhag ma ni rnam par bśad
pa ’di ñid kyis khoṅ du chud par bya’o ||bsdu ba’i tshigs su bcad pa ni |

skye (108b1) daṅ sñoms par ’jug pa daṅ || ’dod chags bral daṅ yoṅs ñams daṅ ||dge ba’i ñid mtshams
sbyor ba’i tshe || sems de ldan pa min las rñed ||

rkyen gyi skabs rdzogs so | ||| dbaṅ po bstan pa źes bya ba mdzod kyi bśad pa las gnas gñis
pa rdzogs so | || |


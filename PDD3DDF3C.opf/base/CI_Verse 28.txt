| der gaṅ dag sa’i khams daṅ | chu’i khams daṅ | me’i khams daṅ | rluṅ gi khams daṅ | nam mkha’i
khams daṅ | rnam par śes pa’i khams drug bstan pa la | de dag las gñis kyi mtshan ñid
ma bśad na |de ci nam mkha’ ñid (39b1)nam mkha’i khams yin la | rnam par śes pa thams cad
kyaṅ rnam par śes pa’i khams yin par rig par bya ’am źe na |smras pa ma yin no | | ’o na
ci źe na | sgo daṅ skar khuṅ daṅ kha daṅ sna la sogs pa’i

bu ga nam mkha’i khams źes bya |

bu ga źes bya ba ci źig yin par (2)rig par bya |

snaṅ daṅ mun ba dag yin lo |

| bu ga ni snaṅ ba daṅ mun pa dag las gźan du gzuṅ du med do || de lta bas na nam mkha’i khams
ni snaṅ ba daṅ mun pa’i raṅ bźin te | mtshan mo daṅ ñin mo’i raṅ bźin du yin par rig par
bya’o źes grag go || de ñid thogs pa’i (3)ñe ba’i ’khor gyi gzugs źes bya ste |thogs ba
źes bya ba ni śin tu gnod par byar ruṅ ba’i phyir bsags par gnas pa’i gzugs te |de ni de’i
’khor ro lo || gźan dag na re de la gźan mi thogs pa’i phyir te | de ni thogs med kyaṅ yin
la gzugs gźan gyi ñe ’khor yaṅ yin (4)pas thogs med ñe ’khor yin no źes zer ro |

| zag pa daṅ bcas pa’i rnam śes ni | rnam śes khams yin |

ci’i phyir zag pa med pa la mi bya źe na | ’di ltar khams drug po ’di dag ni |

skye ba’i rten yin par ’dod de |

de dag ñid mtshams sbyor ba’i sems nas ’chi ba’i (5)sems kyi bar du skye ba’i gźir gyur pa ste
|zag pa med pa’i chos rnams ni de lta ma yin no || de’i phyir de ltar na de dag las khams
bźi ni reg bya’i khams kyi naṅ du ’dus so | | lṅa pa ni gzugs kyi khams kyi naṅ du ’dus
so | | drug pa ni rnam par śes pa’i khams bdun po dag (6)tu ’dus so |

